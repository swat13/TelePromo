<resources>

    <string name="app_name">My Application</string>
    <string name="main_title">آرایش شیک و مدرن</string>

    <array name="title">
        <item>پنج راز زیبایی پوست</item>
        <item>چرا موهایمان سفید می شوند؟</item>
        <item>غذاهای مو سیاه کن</item>
        <item>فقط پیری مو را سفید نمی کند</item>
        <item>دانستنی های باریک تر از مو</item>
        <item>10 نکته درباره خرید شامپو</item>
        <item>ریزش سکه ای مو</item>
        <item>راز زیبایی پوست زنان کره ای چیست؟</item>
        <item>پنج راه برای حفظ سلامت پوست</item>
        <item>مانیکور و پدیکور خطر زگیل های ویروسی را در پی دارد</item>
        <item>پاک کننده صورت مناسب برای پوست های خشک و چرب</item>
        <item>خطاهایی که پوست را پیر می کنند</item>
        <item>ظاهری جوان بدون بوتاکس</item>
        <item>شش دلیل عجیب بروز جوش در بزرگسالی</item>
        <item>ماسک ضد چروک ژاپنی که می توانید در منزل تان درست کنی</item>
        <item>درمان‌های خانگی پوست‌های چرب</item>
        <item>از بین بردن چین و چروک دور چشم با چند ماده غذایی</item>
        <item>رازهای جالب برای پیر نشدن پوست</item>



        <item>جوش صورت تان را با این چای خوشبو از بین ببرید</item>
        <item>کرم دور چشم و پاسخ به تمام سئوالات مربوط به آن</item>
        <item>برای همیشه با ترک پاهای‌‌تان خداحافظی کنید</item>
        <item>برنامه های پوست و زيبايی تالگو</item>
        <item>آرایش صورت تان را با پاک کننده های طبیعی پاک کنید!</item>
        <item>ماسک های خانگی که پوست صورت تان را هلو می کند</item>
        <item>درمان پوست خشک با ماسک های خانگی</item>
        <item>قدم به قدم تا محو شدن چروک‌ها</item>
        <item>روش های پاکسازی پوست از سموم</item>
        <item>با این 4 ماسک پوستتان را مثل آینه صاف و شفاف کنید</item>
        <item>فواید بی نظیر خیار برای پوست + انواع ماسک خیار</item>
        <item>خواص زیتون برای ناخن</item>
        <item>درمان خودسرانه موهای زاید ممنوع</item>
        <item>پیری زودرس پوست با شوینده‌ها</item>
        <item>آیا دچار ترک‌های ناشی از کشش‌های پوست هستید؟</item>
        <item>خواص زیتون برای پوست</item>
        <item>مزایا و عوارض لیزر پوست چیست؟</item>
        <item>موثرترین لکه‌گیری پوست با دستور خانگی</item>
        <item>عوارض آفتاب سوختگی</item>
        <item>درمان های خانگی برای جوش سر سیاه</item>

    </array>


    <string-array name="mainStrings">

        <item>خوردادن سبب پاكسازی عمیق منافذ پوست می شود و گرد و غبار ذرات اضافی چربی را می زداید، وضعیت خونرسانی پوست را بهبود می بخشد و پوست را برای پاكسازی عمیق توسط تركیبات ویژه آماده می كند.

▪ یکم: ابوعلی سینا در كتاب قانون در مورد زیبایی پوست صورت آورده است: بدان كه تا خون بیشتر به سوی پوست آید صفا و روشنی و سرخی مطبوع و زیبایی پوست بیشتر می شود.

با این همه كه مسأله اساسی رسیدن خون است، اما باید برای حفظ زیبایی پوست تن را از گرما، سرما و از باد حفظ كرد.

مواد تناولی برای تولید خون خوب به كار می آیند. نخود، تخم مرغ نیم بند، آبگوشت و انجیر بخورند. انجیر خون بسیار خوب و مناسب برای زیبایی پوست تولید می كند.

كسی كه از بیمای تازه برخواسته و رنگ رخساره اش زشت شده است و می خواهد آن را به رنگ طبیعی برگرداند، انجیر خشك و خرمای كال بخورد كه این هر دو خون خوب و پوست لطیف را افزایش دهند و همچنین چند روز پیاپی ناشتا شیر بنوشد.

سیزی های خوب و مناسب و زیبایی بخش رخسار عبارتند از: ترب، تره، پیاز و كلم و سیر، كه بر دوام بخورند تا خوب باشد. زعفران نیز اگر در غذا باشد خوب است

▪ دوم: پوست را مرتب تمیز كنید روش زیر را سه بار در هفته برای زدودن سلول های مرده پوست انجام دهید.

گل سرشوی، آردنخودچی و گرد چوب صندل را به مقدار مساوی با هم مخلوط كنید این تركیب را در ظرفی كه هوا به آن نفوذ نكند قرار دهید: یك قاشق چایخوری از این ماده را با آب مخلوط نمائید تا خمیری حاصل شود. این خمیر پوسته ها و آلودگی های پوست را می زداید.

از میوه های فصلی به جای ماسك صورت استفاده كنید زیرا از لحاظ اقتصادی به صرفه بوده خاصیت مرطوب كنندگی بالائی دارند برای این كار مغز میوه ها را بچلانید یا آنها را در مخلوط كن بریزید و بعد پیش از این كه ویتامین ها خاصیت خود را از دست بدهند فورا آنها را روی پوست بمالید. انگورها سرشار از ویتامین ها و نمك های معدنی می باشند. برای از بین بردن چین های اطراف چشم و دهان می توانید روی آنها آب انگور بمالید این عمل موجب مرطوب شدن، دفع سموم و تقویت پوست می شود.

▪ سوم: بخوردادن سبب پاكسازی عمیق منافذ پوست می شود و گرد و غبار ذرات اضافی چربی را می زداید، وضعیت خونرسانی پوست را بهبود می بخشد و پوست را برای پاكسازی عمیق توسط تركیبات ویژه آماده می كند.

ابتدا دو لیتر آب را در یك ظرف كاملا تمیز بجوشانید، سپس آب را از روی حرارت بردارید، ۲قاشق سوپ خوری از پودر بخور (گیاهی) در آب بریزید سپس سر خود را بالا ظرف آب بگیرد و یك حوله تمیز روی سر خود بیندازید. برای پوست های خشك، معمولی، و چروك دار حدود ۵دقیقه بخور كافیست ولی برای پوست های چرب ۵ ۱۰دقیقه بخور لازم است. اگر از آب تنها استفاده می كنید مدت بخور باید طولانی تر باشد و سپس صورت و گردن را با حوله تمیز خشك كنید و اكنون پوست آماده لایه برداری عمقی است.

▪ چهارم: كمپرس كردن وسیله مناسبی برای جداكردن اتصالات سست لایه شاخی و مرده پوست می شود. این روش برای پوست های خشك و حساس بهتر از بخوردادن است، ابتدا آب را بجوشانید سپس پودر بخور را اضافه كنید و ۵دقیقه در ظرف را ببندید و سپس محتوی ظرف را از صافی عبور داده و در ظرف دیگر بریزید و سپس با یك حوله نرم و تمیز یا یك پارچه نخی كاملا تمیز كه در آن ۲سوراخ برای چشمها باز كرده اند كه آن را به محلول آغشته كنید و كمی آن را فشار دهید حوله را روی صورت بگذارید و به پشت دراز بكشید. تمركز و تنفس آرام و عمیق به پوست شما آرامش بیشتر می دهد.

۵۱۰دقیقه كمپرس داغ كافیست، این عمل در درمان كمكی جوش های صورت و نواحی ملتهب پوست مفید است و به منظور برطرف نمودن چربی و كدروت از پوست های چرب می توانید بلافاصله پس از كمپرس داغ، از كمپرس سرد استفاده كنید

▪ پنجم: ماسك جوانه گندم علاوه بر پیلینگ، ماسك شاداب كننده پوست می باشد. جوانه گندم را در ظرفی ریخته و آن را آسیاب كرده یا خرد كرده و شیر یا ماست را آرام آرام به آن اضافه كنید و پس از بخور دادن پوست ماسك را با حركات دورانی و از پایین به بالا روی پوست می مالیم و با حركات چرخشی ماساژ می دهیم و سپس ده دقیقه قطعات خشك آن را از روی پوست برداشته، پوست را شستشو دهید.

عسل را در حرارت ملایم به صورت روان درآورده و شیر و آرد را به میزان مساوی آرام آرام به آن اضافه می كنیم (هر كدام سه قاشق غذاخوری) یك ماده خمیری یكدستی به دست می آید كه آن را روی پوست بمالید و پس از ۲۰دقیقه دراز كشیدن و تنفس آرام و عمیق با پنبه آغشته به شیر ماسك را به صورت ملایم از پایین به بالا از روی پوست بردارید آنگاه پوست را با آب ولرم شستشو دهید.</item>

        <item>شاید این سؤال همواره مطرح باشد که چرا موهایمان سفید می شوند؟ رنگ مو و مطالب مربوط به آن موضوع جالب و پیچیده ای است و جدا از آن که عامل زیبایی است، محافظ و نگهبان ِ سر درمقابل اشعه ماوراء بنفش هم هست. در پایین ترین لایه پوست و درمحل پایه و تکیه تار مو، سلول هایی به نام ملانوسیت قراردارند که دائما ترکیبی به نام ملانین را تولید می کنند، که همین ملانین عامل رنگ داشتن تار موی رشد کرده است.
سفید شدن مو، هیچ ربطی به نوع ملانین موجود در بدن ما یا به عبارتی تیره و روشن بودن موهایمان ندارد.سلول های رنگدانه ای مو برای ساخت ملانین به آنزیم های خاصی نیاز دارند و براساس تفاوت آنزیم های شرکت کننده، نوع خاصی از ملانین را تولید می کنند، از طیف قهوه ای تا سیاه و از طیف زرد تا قرمز. اما واقعیت این است که سفید شدن مو، هیچ ربطی به نوع ملانین موجود در بدن ما یا به عبارتی تیره یا روشن بودن موهایمان ندارد.
این اتفاق برای همه می افتد. سفید شدن مو در مردان در حدود ۳۰سالگی و در زنان در ۳۵ سالگی رخ می دهد. ملانوسیت ها هر۱۰ سال، ۱۰ تا ۲۰ درصد از ظرفیت تولید رنگ خود را از دست می دهند. اگرچه چگونگی از دست دادن این رنگدانه ها دقیقا مشخص نیست، اما می دانیم در نخستین مراحل خاکستری شدن مو، ملانوسیت ها هنوز به صورت غیرفعال وجود دارند. وقتی ملانوسیت کاملاً فاقد رنگدانه شود، مو سفید و اگر تعداد ملانین یک تار مو کمتر از حالت عادی شود آن مو خاکستری و نقره ای می شود.</item>

        <item>تجربیات نشان می دهد کمبود فلزاتی همچون« منگنز»، « روی»، « تیتانیوم»، « آهن» و«مس» ازعوامل اصلی در سفید شدن و شکنندگی موها به حساب می آیند. طبق نظرمتخصصان تغذیه، افرادی که دچار سفیدی مو هستند باید میوه هایی همچون سیب ، گلابی ، هلو و همه میوه هایی که سرشار ازفلزات گوناگون خصوصا فلز منگنز هستند و نیز مصرف سبزیجاتی همچون سیر، پیاز، موسیر و تره که دارای منگنز هستند را دربرنامه غذایی خود بگنجانند.

مصرف مواد غذایی حاوی مس و منگنز در جلوگیری از سفیدی مو بسیار موثر است.یافته های موجود نشان می دهد در میان داروهای گیاهی، جوشانده سبوس گندم، مصرف سنبل الطیب، خوردن روزانه یک قاشق مربا خوری از مخلوط پودر سبوس برنج و شکر یا نبات ساییده شده و قراردادن نان جو در دستور رژیم غذایی نیز در حفظ رنگ مو و کاهش موهای سفید موثر است.

«مس» نیز ازجمله عناصری است که می تواند بر پوست و مو تاثیر بگذارد و حتی از سفید شدن مو هم جلوگیری کند. خوراکی هایی همچون نخود فرنگی، قارچ ، آجیل ، لوبیا، عدس ، گوجه فرنگی ، موز ، آلو، سویا و سیب زمینی از جمله غذاهایی هستند که مقدار قابل توجهی مس را در خود جای داده اند.</item>

        <item>باید گفت که سفید شدن موها یکی از آشکارترین نشانه های بالا رفتن سن است، اما همیشه سفید شدن مو به علت بالا رفتن روزهای زندگی نیست و عواملی همچون کمبود ویتامین B12، بیماری تیروئید ، نوعی بیماری سیستم ایمنی، سیگار کشیدن (سرعت سفید شدن مو درسیگاری ها، چهار برابر افراد غیر سیگاری است)، کم خونی ، رژیم های سخت و طولانی مدت، عوامل ارثی، بیماری ها و افزایش گلبول های سفید خون نیز باعث سفیدی زود هنگام و بیش ازحد موها می شود.

در تعریف، سفیدشدن موی انسان سفید پوست زودتر از بیست سالگی و سفید شدن موی افراد سیاه پوست زودتراز سی سالگی را، سفید شدن زودرس مو می گویند. البته نسبت به عوامل تغذیه ای و ژنتیکی، حدود سنی ذکر شده تغییرمی کند. ازطرفی در برخی افراد موها بسیار زود شروع به سفید شدن می کند که باید گفت شروع این اتفاق بستگی به ژنی دارد که از والدین خود به ارث می بریم. برخی افراد تصورمی کنند یک فشارعصبی شدید یا هول و هراس ناگهانی باعث می شود موها یک شبه سفید شود، اما دیدگاه های علمی با این ادعا سازگار نیستند.</item>

        <item>کندن موی سفید باعث سفید شدن موهای سیاه نمی شود، بلکه فقط همان یک تار موی سفید مجدداً رشد می کند و بقیه موها شرایط خاص خود را دارند.

۱- موی بدن و صورت هم مثل موی سر خاکستری می شود، اما معمولاً این اتفاق بعد از تغییر رنگ موی سر به وجود می آید.

۲- اولین موی سفید روی سر در شقیقه ها ظاهر می شود و بعد از آن نوبت به تاج سر و بقیه نقاط پشتی سر می رسد.

۳- برخلاف اعتقاد خیلی ها، کندن موی سفید باعث سفید شدن موهای سیاه نمی شود، بلکه فقط همان یک تار موی سفید مجدداً رشد می کند و بقیه موها شرایط خاص خود را دارند.

۴- ساختار کلی مو با تغییر رنگ آن تفاوت نمی کند، البته موی سفید به علت چربی کمتر، کمی خشک تر به نظر می رسد.

۵- زنانی که پیش از ۳۵ سالگی موهای سفید بسیار زیادی دارند ، تراکم استخوانی کمتری نسبت به افرادی که موهایشان با سرعت معمول سفید می شود، دارند.

۶- هیچ رابطه ای بین طاسی سر و سفید شدن آن نیست و تضمینی وجود ندارد که چون بسیاری از موهای شما ریخته است، موهای باقیمانده سفید نشود یا بالعکس. مهم تر ازهمه این که دانشمندان به دنبال یافتن روشی هستند تا قدرت و توان تولید ملانین را مجدداً به ملانوسیت ها باز گردانند و موها به رنگ اولیه خود دیده شوند.

نکته: برخی از موهای سفید، به ویژه موهای زبر و کلفت و خاکستری رنگ که در اطراف شقیقه ها می رویند، در برابر رنگ مو مقاوم هستند یا در مقایسه با سایر موهای سفید به سرعت رنگ خود را از دست می دهند.</item>

        <item>یکی از عواملی که سبب بروز حالتی بیمارگونه در مو می‌شود، استفاده از شامپویی نامناسب است. کارشناسان توصیه می‌کنند برای داشتن موهایی سالم و زیبا، نه تنها تا حد ممکن از قرار گرفتن در معرض دود سیگار و هوای آلوده، براشینگ‌های متعدد و رنگ و مش‌های دایمی دوری کنید، بلکه شامپویی مناسب موی خود بخرید.


چگونه و با چی سرم را بشویم؟

1- پیش از خرید هر نوع شامپویی ابتدا با پزشک یا آرایشگر خود مشورت کنید.
این افراد پس از آگاهی نسبت به اینکه در هفته چند بار موی خود را می شویید، چه نوع مویی دارید، آیا دچار ناراحتی پوست‌سر هستید یا خیر و ... ، شامپویی مناسب به شما معرفی کنند.

2- برای موهای مختلف، شامپوهای متفاوتی وجود دارند.
حتما نوع موی خود را بشناسید (چرب، خشک، معمولی) و اگر رنگ یا فر شده است، شامپویی مناسب آن خریداری کنید.
3- مد نظر داشته باشید که آیا هدف خاصی از خرید شامپو دارید یا خیر؟
آیا می‌خواهید موهایتان نرم و صاف شوند، براق و طبیعی دیده شوند یا پُرپشت‌تر به نظر آیند؟

4- توجه داشته باشید که شامپو حاوی ماده‌ای به نام دپاتانولمین نباشد،
زیرا تحقیقات اخیر نشان داده این ماده از رشد طبیعی مغز جلوگیری می‌کند.

5- هرگز گول ظاهر بسته‌بندی و رنگ شامپوها را نخورید. ترکیبات یک شامپو باید مناسب مو باشد.
گاهی شامپوهایی با رنگ و شکل زیبا، غیراستاندارد بوده و می‌توانند سبب افزایش ریزش مو و خارش پوست‌سر شوند.

6- شامپوهای مارک دار را تنها از نمایندگی‌های معتبر خریداری کنید.
نوع تقلبی این نوع شامپوها بسیار زیاد است و ممکن است شما هزینه گزافی را بابت شامپویی نامرغوب پرداخت کنید. چاپ‌های کج، پلمپ‌ نبودن یا نداشتن جعبه یا بروشور نشان‌دهنده تقلبی یا قاچاق بودن کالاست.
 7- در هنگام خرید حتما به تاریخ تولید و انقضا توجه کنید.

8- در صورتی که پس از استفاده از یک نوع شامپو متوجه ریزش مو، تغییر رنگ مو، یا چرب و خشک شدن موهایتان شدید،
فورا شامپو را عوض کرده و از پزشک‌تان راهنمایی بخواهید.

9- تا حد ممکن از خرید شامپوهای ناشناخته‌ای که در ماهواره یا برخی ‌آرایشگاه‌ها عرضه می‌شوند، خودداری کنید.
برخی از این شامپوها اثرات سویی بر جای می‌گذارند که جبران‌ناپذیرند.

10- گمان نکنید شامپوهای خارجی بسیار بهتر از شامپوهای تولید داخل هستند. حتما پیش از خرید هر کدام آنها، با پزشک متخصص مشورت کنید.</item>

        <item>آلوپسی:بعضی بیماری ها اسم های سختی دارند و شاید به همین دلیل ناشناخته می مانند. بیماری "آلوپسی آره آتا" یا "ریزش سکه ای مو" از جمله این بیماری هاست.

آلوپسی در لغت به معنی ریزش و کم شدن مو و آره آتا به معنی منطقه است که در فارسی به ریزش سکه ای یا منطقه ای ترجمه شده است، زیرا همانند سکه ای گرد، موی سر خالی می شود.

این بیماری می تواند در موهای سایر قسمت های بدن مانند سر، ابرو، ریش، سبیل، مژه و ... نیز دیده شود.حرف و حدیث در مورد ریزش سکه ای مو زیاد است و این حرف‌ها گاهی موجب به وجود آمدن ابهاماتی در ذهن برخی مبتلایان به ریزش موی سکه‌ای (آلوپسی آره‌آتا) می‌شود.
 حال 6 نکته را در مورد این بیماری برای شما بیان می کنیم:

ریزش سکه ای مو موجب خرابی دایمی فولیکول‌های مو نمی‌شود. حتی در برخی بیماران، ریزش و رویش مجدد موها به کرات در طول زندگی اتفاق می‌افتد.

ریزش سکه ای مو حتی ممکن است به علت وجود یک عفونت در بدن و یا به خاطر استرس‌های روحی به وجود آید. اگرچه اثبات آن مشکل است، ولی به هر حال عوامل محیطی در بروز این بیماری دخالت دارند.

گاهی اولین محل شروع بیماری، پوست سر است. در بعضی افراد دیگر، اولین محل مبتلا، موهای ابرو و مژه می‌باشد که بیماری با ریزش این موها آغاز می‌شود.

این بیماری گاهی ناخن‌ها را نیز درگیر می‌کند و به نظر می‌رسد یک واکنش خودایمنی در افراد مستعد از نظر ژنتیکی ایجاد می‌شود. البته علل ژنتیکی موثر در این نوع ریزش مو، به عوامل متعددی بستگی دارند. پس ممکن است با سایر بیماری‌های خودایمنی همراه باشد. ابتلای ناخن‌ها به این بیماری در 10 تا 15 درصد موارد دیده می‌شود.

این بیماری در دهه دوم و چهارم زندگی شیوع بیشتری دارد. سیر بیماری در افراد مختلف، متفاوت است.

ممکن است بعد از چند ماه موهای جدید رشد کنند، یا در برخی افراد، ضایعات جدیدی در نقاط دیگر بروز شوند.

رشد مجدد موها در 34 تا 50 درصد موارد و حتی گاهی تا 80 درصد موارد، تا یک سال بعد از شروع بیماری، اتفاق می‌افتد</item>

        <item>از نظر مردان کره ای ، داشتن پوستی نرم، صاف و شفاف بدون هیچ نقصی مهم ترین قدم برای رسیدن به موفقیت است و برای این منظور چه مرد و چه زن از شیوه های سنتی بهره می برند. آنها حتی در مراقبت از پوست هم به اصولی پایبند هستند. مثلا با تکنیک لایه لایه پوست را از صدمه های محیطی دور می کنند. براساس آن مواد موردنیاز لایه به لایه روی هم قرار می گیرند و هدف از انجام آن، کسب بهترین نتیجه و فایده از هر ماده ای است که روی پوست می آید. کره ای ها در لایه نخست از یک لوسیون مرطوب و نرم کننده استفاده می کنند. روی این کرم سرم روشن کننده پوست، بعد کرم ضدآفتاب و در نهایت کرم های آرایشی استفاده می کنند. شاید پیروی از عادت کره ای ها در مراقبت از پوستشان بتواند به شما نیز در داشتن پوستی زیبا کمک کند. اکثر زنان کره ای ماسک های خانگی تهیه و برای روشن یا نرم شدن پوستشان در طول روز از آنها استفاده می کنند.

ماسک شیر

کره ای ها از شیر برای پاک کردن صورت استفاده می کنند و معتقدند شیر به نرم و لطیف شدن پوست کمک می کند. آنها برای این کار مقداری شیر کم چرب یا پرچرب را در کاسه ای بریزید و به کمک پنبه روی صورت بمالید. 15 تا 20 دقیقه صبر کنید تا شیر روی صورت خشک شود بعد آن را آب بکشید و از یک کرم مرطوب کننده استفاده کنید.

ماسک چای سبز

آنتی اکسیدان موجود در چای سبز عملکردی ضدالتهابی دارد و از افتادگی پوست پیشگیری می کند. انواع چای حاوی ویتامین های A، B، C، E، P، تانین، فلاونول و فلور هستند. چای سبز در مقایسه با سایر چای ها، ویتامین C و چای سیاه ویتامین E بیشتری دارد و می توان از آنها به عنوان ماسک های روزانه استفاده کرد. برای تهیه ماسک چای، آن را دم کنید و اجازه بدهید در یخچال خنک شود. بعد صورتتان را با آن بشویید و از یک حوله گرم روی صورت استفاده کنید. سپس صورتتان را مجددا با چای سبز خنک شده آب بکشید. همچنین می توانید 2قاشق غذاخوری خاک سفید را با چای سبز دم شده و 2 قطره اسانس درخت چای مخلوط کنید و آن را روی صورت بمالید. بعد از 15 دقیقه آن را بشویید. برای تهیه ماسک از چای سیاه نیز مقداری چای سیاه را با شکر قهوه ای در ظرفی بجوشانید و اجازه بدهید تا درجه 40-37 خنک شود. به این مخلوط آرد اضافه کنید و آن را روی صورت بزنید و بعد از 15 دقیقه آب بکشید.

برنج یک ماده غذایی حاوی ویتامین E، اسیدهای چرب اصلی و نشاسته است که به نرمی پوست کمک می کند. همچنین برنج به افزایش رطوبت پوست و تحریک و نوسازی سلولی پوستی و استحکام پوست کمک می کند. ماسک برنج در کره طرفدار دارد. برای تهیه ماسک برنج ابتدا آن را آبکش کنید. آب به دست آمده سفید و حاوی نشاسته است و از آن می توان به عنوان لوسیون استفاده کرد. از آرد برنج هم می توانید ماسک نرم کننده درست کنید. برای این منظور ابتدا مقداری روغن کنجد روی بدن بمالید بعد یک قاشق غذاخوری آرد برنج را با شیر مخلوط کنید و لایه ای ضخیم روی پوست قرار دهید. بعد از 15 دقیقه آن را بشویید. این ماسک آرام بخش، نرم کننده و روشن کننده پوست است.

ماسک آب گازدار

زنان کره ای از آب گازدار برای روشن کردن پوستشان استفاده می کنند. آب گازدار غنی از ریزمغذی هایی مثل کلسیم، منیزیم و بی کربنات است و به پاک شدن آلودگی ها از روی پوست و افزایش جریان خون کمک می کند. مراقب باشید که از آب گازدار برای شستشوی روزانه پوست استفاده نکنید زیرا به شدت محرک است.

ماسک تخم مرغ و عسل

برای تهیه این ماسک سفیده تخم مرغ را با یک قاشق غذاخوری عسل مخلوط کنید و قبل از خواب روی صورت بمالید. اجازه بدهید ماسک روی صورتتان خشک شود. بعد آن را با آب ولرم بشویید. سفیده تخم مرغ محرک سلول های پوستی و افزایش دهنده جریان خون است و تاثیرات آن در تسریع بهبود زخم های پوستی و سوختگی به اثبات رسیده است.
 </item>

        <item>اگر وقت کافی برای رسیدگی حرفه‌ای به پوستتان را ندارید پس برای حفظ سلامت پوست می‌توانید از راههای ساده و کم هزینه‌ای استفاده نمایید. در این مقاله قصد داریم شما را با نکاتی درباره سلامت پوست آشنا نماییم، که به شما در داشتن پوستی درخشان و سالم کمک کرده، پیری پوست را بتاخیر انداخته و از ابتلا به سایر مشکلات پوستی جلوگیری نماید.

1) از پوستتان در برابر آفتاب محافظت نمایید

یکی از مهم ترین راههای مراقبت از پوست، حفظات از آن در برابر آفتاب می‌باشد. یک عمر زندگی در برابر آفتاب باعث افزایش چین و چروک صورت، لک های پوستی و یا حتی افزایش خطر سرطان پوست شود. بهترین و کامل ترین روش‌های محافظت از پوست شامل:

استفاده از کرم ضدآفتاب. از انواع کرم های ضدآفتاب وسیع الطیف با SPF 15 به بالا استفاده نمایید و اگر زیاد عرق کرده و یا در هوای باز شنا می‌کنید، هر دوساعت یکبار کرم را دوباره تجدید نمایید.
دوری از آفتاب سوزان. از آفتاب سوزان ساعات 10 ظهر تا 4 بعد از ظهر تا آنجاکه می‌توانید دوری نمایید.
از لباس های محافظتی استفاده نمایید. از پوست خود با پیراهن آستین بلند، شلوارهای بلند و کلاههای لبه دار محافظت نمایید. همچنین از پودرهای لباسشویی که به لباس ها لایه محافظی در برابر اشعه های فرابنفش اضافه می‌نماید، استفاده کنید.
2)سیگار نکشید

سیگار کشیدن پوست شما را پیرتر از آنچه هست نشان داده و باعث بوجودآمدن لک‌های پوستی می‌شود. سیگار کشیدن رگ‌های کوچک خون رسان به پوست را نازک کرده و باعث کاهش خونرسانی به پوست می‌شود. با کاهش خونرسانی پوست از دریافت اکسیژن و موادمغذی که برای سلامتی به آنها نیازدارد، محروم می‌شود. همچنین سیگار کشیدن به فیبرهای کلاژن و الاستیک که عامل استحکام و قابلیت ارتجاعی هستند، آسیب می‌رساند.

اگر سیگار می‌کشید، بهترین راه برای حفاظت از پوستتان ترک سیگار است. برای درخواست کمک و راهنمایی هنگام ترک سیگار به پزشک مراجعه نمایید.

3) با پوست خود به آرامی رفتار نمایید

حمام و اصاح روزانه می‌تواند عوارضی بر پوست شما داشته باشد، برای کم کردن این عوارض:

مدت حمام را محدود کنید- آب داغ و دوش و حمام طولانی مدت روغن و چربی لازم پوست را از بین می‌برد.مدت حمام کردن و یا دوش گرفتنتان را محدود کرده و از آب ملایم بجای آب داغ استفاده نمایید.
از صابون های قوی اجتناب کنید- صابون های قوی و شوینده ها می‌تواند روغن و چربی مورد نیاز پوست را از بین ببرد. سعی کنید از صابون های ملایم و معتدل استفاده نمایید.
بادقت اصلاح نمایید. برای محافظت و نرم کردن پوست از کرم‌ها، ژل ها و یا لوسیون های اصلاح استفاده نمایید. در ضمن هنگام اصلاح تیغ را در مسیر رویش مو و نه برخلاف آن حرکت دهید.
خشک کردن. بعد از شستن پوست و یا حمام پوست را به آرامی خشک نمایید.
مرطوب کردن پوست خشک. اگر پوستتان خشک است، از مرطوب کننده های مناسب پوستتان استفاده نمایید. برای مصرف روزانه از مرطوب کننده های حاوی SPF استفاده نمایید.
4) رژیم غذایی سالم

رژیم غذایی سالم به شما در زیبایی و سلامتی کمک می‌نماید. رژیم غذایی سالم حاوی مقدار زیادی میوه، سبزی، غلات کامل و پروتئین بدون چربی می‌باشد. بعضی از تحقیقات جدید پیشنهاد می‌دهند که با استفاده از رژیم غذایی پر از ویتامین C و کم چربی و غذاهای آماده، می‌توان به حفظ سلامتی پوست و بهبود سلامتی و جوانی آن کمک کرد.

5) استرس‌تان را کنترل نمایید

استرس کنترل نشده می‌تواند پوست شما را حساس کرده و باعث جوش زدن و سایر مشکلات پوستی شود. برای حفظ سلامتی بدن و همچنین سلامت روان شروع به کنترل استرستان نمایید. با کنترل استرس به نتایج شگفت انگیزی دست خواهید یافت.</item>

        <item>یکی از رایج‌ترین اقداماتی که در آرایشگاه‌ها روی ناخن‌های دست و پا صورت می‌گیرد، مانیکور و پدیکور کردن است.اما ضربه به کوتیکول ناخن و کندن آن باعث ایجاد زگیل‌های ویروسی اطراف ناخن می‌شود.

اگر شما هم جزو کسانی هستید که تمایل زیادی به انجام مانیکور و پدیکور ناخن‌ها دارید، پیشنهاد می‌شود صحبت‌های دکتر فریده مهتی‌پور، جراح و متخصص پوست و مو و عضو هیات علمی دانشگاه علوم پزشکی تهران را بخوانید.

کوتیکول نقش کلیدی در حفاظت ناخن دارد
متاسفانه امروزه یکی از رایج‌ترین اقداماتی که در آرایشگاه‌ها روی ناخن‌های دست و پا صورت می‌گیرد، مانیکور و پدیکور کردن است و معمولا طی پروسه مانیکور و پدیکور، به وسیله دریل‌های الکتریکی خاص هم لایه سطحی ناخن تراشیده و صاف می‌شود و هم بافت حفاظتی اطراف ناخن به نام کوتیکول از اطراف آن کنده می‌شود یا به اطراف ناخن تا حد امکان رانده می‌شود. درحالی که بد نیست بدانید بافت کوتیکول نقش کلیدی در حفاظت ناخن و بافت‌های نمایای آن دارد.

درواقع ناخن و بافت‌های نمایای ناخن به کمک بافت کوتیکول، از عوامل میکروبی و قارچی و همچنین عوامل آلرژی‌زای اطراف آن محافظت می‌شود و نبود آن می‌تواند باعث شود ناخن به راحتی در معرض عفونت‌های مختلف و همچنین به طور راحت‌تر در معرض مواد آلرژی‌زا قرار بگیرد.در اغلب کسانی که اقدام به مانیکور و پدیکور ناخن‌ها می‌کنند، انواع درماتیت‌های تحریکی یا آلرژیک در آنها مشاهده می‌شود. علاوه براین، برداشتن کوتیکول می‌تواند باعث ایجاد خطوط فرورفته عرضی در عرض یک یا چند ناخن شود یا خطوط سفیدرنگ عرضی در آنها ایجاد کند.

برداشتن لایه‌های سطحی ناخن به وسیله تراشیدن یا با استفاده مکرر از حلال‌های شیمیایی مانند استون نیز باعث شکنندگی بیش‌ازحد ناخن می‌شود. ضمن اینکه پاک کردن ناخن‌ها و زیر ناخن‌ها از قسمت انتهایی که با اشیای نوک تیز یا موادشیمیایی انجام می‌شود می‌تواند باعث جداشدن ناخن از بستر شود. این جداشدن ناخن از بستر را در افرادی که دارای ناخن مصنوعی یا ناخن‌های آکریلیک هستند، می‌توان به طور شایع مشاهده کرد. ضمن اینکه ضربه به کوتیکول ناخن و کندن آن باعث ایجاد زگیل‌های ویروسی اطراف ناخن می‌شود.</item>

        <item>کلید اصلی برای انتخاب پاک‌کننده صورت مناسب، این است که نیازهای پوست خودتان را بشناسید و بدانید که کدام عناصر می‌توانند برای شما مفید باشند. اگر پوست خشک دارید پس حتما پوسته پوسته شدن یکی از مشکلات شماست و اگر پوست چرب دارید حتما از جوش و آکنه رنج می برید و...

خانم هایی که پوست خشک دارند باید از کدام نوع پاک کننده ها استفاده کنند؟ پوست چرب چطور؟
پاک‌کننده صورت زنان باید همه عناصر لازم برای مقابله با انواع مشکلات پوستی مانند خشکی، ناهمواری پوست، آکنه، چین‌وچروک‌ها و... را داشته باشد. کلید اصلی برای انتخاب پاک‌کننده صورت، این است که نیازهای پوست خودتان را بشناسید و بدانید که کدام عناصر می‌توانند برای شما مفید باشند.

پاک کننده صورت برای افرادی که پوست خشک دارند:
زنانی که دارای پوست خشک و پوسته‌پوسته هستند، نباید از لوازم آرایش برای برطرف کردن این مشکل استفاده کنند، چون باعث پیر شدن چهره آن‌ها می‌شود. بهترین راه برای مقابله با خشکی پوست، استفاده از پاک‌کننده‌های مرطوب‌کننده‌ای است که حاوی آلفاهیدروکسی اسید هستند. این محصولات می‌توانند سلول‌های مُرده پوستی را به‌خوبی لایه‌برداری کنند و پوست را نرم‌تر و صاف‌تر سازند. برخی متخصصان توصیه می‌کنند از شوینده‌های اسیدی برای صورت استفاده کنید که میزان اسید گلیکولیک در آن‌ها بیشتر از ۱۰ درصد است. علاوه بر این، پاک‌کننده‌های حاوی سرامیدها، اسید هیالورونیک و گلیسیرین نیز مفید هستند، چون این عناصر پوست را مرطوب نگه می‌دارند و بافت صورت را نرم می‌کنند.

 پاک کننده صورت برای افرادی که پوست چرب دارند:
بهترین پاک‌کننده‌های صورت برای کسانی که پوست چرب و منافذ پوستی بزرگ دارند، محصولات حاوی رتینول هستند. این محصولات نه‌ تنها سموم را از پوست پاک می‌کنند، بلکه منافذ پوستی مسدود را هم تمیز می‌کنند و باعث می‌شوند که این منافذ کوچک‌تر به نظر برسند. برای کنترل چربی پوست، از پاک‌کننده‌های بدون چربی استفاده کنید که حاوی گوگرد و اسید سالیسیلیک هم باشند. گوگرد، نوعی عامل ضدباکتریایی است که چربی‌ها و سموم را از منافذ پوستی بیرون می‌آورد. اسید سالیسیلیک هم باکتری‌های موجود در منافذ پوستی را خنثی می‌کند.</item>

        <item>همه ما تلاش می کنیم که پوست سالم و زیبایی داشته باشید و تمام توان خود را در مقابله با چین و چروک، لکه های قهوه ای، خطوط دور چشم و غیره به کار می گیریم. اما گاهی در این راه خطاهایی مرتکب می شویم که نتیجه عکس داده و منجر به پیری زودرس پوست می شوند. در این مطلب شما را بیشتر با این خطاها آشنا می کنیم.

درست است که لایه بردارها باعث تمیزی و رفع آلودگی های پوست می شوند، اما نباید در این کار دچار افراط شوید، چون باعث از بین رفتن لایه طبیعی محافظ پوست می شود و به این ترتیب پوست حساس و آسیب پذیر شده و در معرض پیری قرار می گیرد.

استفاده از لایه بردار مناسب به نوع پوست بستگی دارد. حین استفاده از آنها نباید پوست را با فشار زیادی بسابید. بهتر است به یک بار لایه برداری در هفته اکتفا کنید. باید بدانید که لایه برداری باعث می شود که کرم های دیگر تا عمق بیشتری در پوست نفوذ کنند. بنابراین لازم است که نوع آن به خوبی و با مشورت پزشک انتخاب شود.

شستشوی زیاد پوست
برخی از شوینده ها و ژل ها ، لایه چربی طبیعی پوست را از بین می برند. در واقع شستشوی زیاد پوست باعث آسیب پذیرتر شدن آن می شود. اگر مشاهده کردید که شوینده ای باعث خشک و کشیده شدن پوست تان می شود، نشان می دهد مناسب نیست.

بهتر است با توصیه پزشک صابونی حاوی روغن های گیاهی مانند روغن زیتون و روغن بادام انتخاب کنید.می توانید صابون را در آب حل کرده و محلول را به صورت ضربه ای و آرام به پوست بزنید. بعد از شستشو نیز بلافاصله کرم مرطوب کننده بزنید تا از تبخیر رطوبت آن جلوگیری شود.

انتخاب نادرست کرم ضدچروک
مانند هر نوع کرم دیگری، کرم ضدچروک نیز باید با دقت استفاده شود. نوع این کرم باید متناسب با نیاز پوست و جنس آن انتخاب شود. قبل از هر چیزی، کرم ضدچروک باید با اثرات اشعه های ماورای بنفش خورشید مقابله کند. البته یادتان باشد اگر قرار باشد که فقط یک کرم ضدچروک انتخاب کنیم، حتما کرم ضدآفتاب خواهد بود، چون بیشترین تاثیر را در پیشگیری از بروز چین و چروک ناشی از نور آفتاب دارد.

در گام بعدی لازم است که حدود سن سی سالگی کرم ضدچروک مخصوص پوست خودتان را تهیه کنید که به صورت کرم یا سرم وجود دارد. بهتر است کرم ضدچروک را به صورت مایل به سمت بالا و قسمت خارجی صورت بزنید. حواستان باشد که حین زدن کرم روی صورتتان چین ایجاد نکنید. از حرکات ملایم ضربه ای برای جذب کرم استفاده کنید. این کار باعث تحریک عضلات صورت می شود.

توصیه می کنیم پلک بالا، گوش ها، گردن و کناره گونه ها را فراموش نکنید.اگر امکانش را دارید به کرم ضدچروک تان چند قطره روغن گل سرخ یا آرگان اضافه کنید تا بدون چرب شدن پوستتان تاثیر آن بیشتر شود.

توجه داشته باشید که برخی از کرم های ضدچروک حاوی اسیدهای میوه (AHA) هستند که باعث احیای سلول های پوست می شوند.

می توان از این کرم ها بدون نگرانی برای پوست های چرب استفاده کرد، اما این کرم ها ممکن است باعث تحریک و قرمزی پوست های خشک شوند. در این صورت از کرمی استفاده کنید که میزان AHA آن بیش از 8 درصد نباشد.
استفاده از مواد آرایشی قدیمی
لوازم آرایشی - بهداشتی نیز تاریخ مصرف دارند. تاریخ انقضای این محصولات بعد از باز شدن برای هر محصول زمان مشخصی دارد. به این ترتیب که برای محصولات مایع مانند شیرپاک کن، ریمل، کرم پودرهای مایع، ضدآفتاب و غیره به مدت 6 تا 9 ماه، برای محصولات جامد مانند رژ لب یک سال و برای عطر، لاک ناخن یا پودرها (مثل پنکیک) سه سال در نظر گرفته شده است. بعد از این محدوده زمانی محصولاتی که استفاده می کنید حاوی میزان زیادی باکتری خواهند بود و تاثیر خود را از دست خواهند داد.

متخصصان حوزه زیبایی معتقدند با اینکه هر محصول زیبایی به دلیل داشتن مواد نگهدارنده ، مدت زمان طولانی بدون میکروب قابل نگهداری و استفاده است، اما گذشت زمان باعث می شود که کیفیت آن دچار افت شود. بنابراین بهتر است تاریخ انقضا را بخصوص در محصولاتی مانند کرم ضدآفتاب جدی بگیرید.

عدم استفاده از کرم مرطوب کننده
هیچ گاه کرم مرطوب کننده صورت و بدن تان را فراموش نکنید. روزانه پوستتان را با این کرم مرطوب کنید و حدود یک و نیم لیتر آب بنوشید. این کار باعث می شود که دیرتر کارتان به استفاده از کرم ضدچروک بکشد، چون پوست نرم و مرطوب، کمتر و دیرتر دچار چین و چروک می شود.

متخصصان توصیه می کنند از کرم های سرشار از اسیدهای چرب استفاده کنید. همچنین می توانید از کرم های بر پایه اسیدهیالورونیک یا آلوئه ورا استفاده کنید که مانند یک اسفنج، آب را جذب می کنند.

پاک نکردن آرایش
تا می توانید کمتر آرایش کنید و بویژه در پاک کردن درست آن کوشا باشید، چون یکی از عواملی که باعث پیری زودهنگام پوست می شود پاک نکردن آرایش قبل از خواب است. در طی خواب شب، ترکیبات مواد آرایشی وارد پوست می شود و اثرات مخربی روی سلول ها می گذارند. توصیه می کنیم صبح نیز با یک پنبه آغشته به آب پاک کننده میسلار پوست خود را تمیز کنید تا آلودگی های آن از بین برود و برای استفاده از کرم ضدآفتاب یا مرطوب کننده آماده باشد.

تمیز نکردن قلموهای آرایشی
قلموهای آرایشی می توانند به لانه باکتری ها تبدیل شوند. بنابراین بهتر است هر ماه یک مرتبه آنها را با شامپو شسته و آب بکشید.


یادتان باشد که لوازم آرایشی بهداشتی خود را به کسی قرض ندهید و از لوازم افراد دیگر استفاده نکنید، چون پوست به میکروب های مخصوص خود عادت می کند، اما به میکروب های پوست دیگران واکنش نشان می دهد.

استفاده از روغن های مینرال در پوست های چرب
روغن های مینرال باعث تشدید میزان سبوم می شوند. این روغن ها در برخی کرم ها یا ترکیبات روغنی مانند وازلین وجود دارند. اگر پوست چربی دارید، بهتر است از روغن های گیاهی مانند روغن آرگان، روغن زیتون یا روغن آواکادو استفاده کنید، چون این ها منافذ پوست را مسدود نمی کنند. در حالت کلی نباید از محصولات بسیار چرب استفاده کنید.

خوب نخوابیدن
کم خوابی تاثیر خود را روی صورت می گذارد. افرادی که کم می خوابند دچار تیرگی پوست، گودی زیر چشم و رنگ پریدگی می شوند. برای مقابله با این مسائل و پیشگیری از پیری زودهنگام پوست باید هر شب 7 تا 8 ساعت در محیطی آرام، تاریک و با دمای مناسب بخوابید.

به عقیده برخی متخصصان می توان با ماساژ، گودی پای چشم را کاهش داد. به این ترتیب که با انگشت ها زیر چشم ها را به مدت 5 تا 10 ثانیه بمالید. کاهش گودی و تیرگی زیر چشم ها به بهداشت زندگی فردی نیز بستگی دارد. برای این کار باید از مصرف موادغذایی چرب، شیرین، شور، نوشیدن الکل و همچنین دیرشام خوردن پرهیز کنید. مصرف میوه های قرمز بخصوص انگور قرمز برای کاهش گودی زیر چشم مفید است.

عدم استفاده از کرم ضدآفتاب
برای مقابله با پیری پوست، از آن در برابر نور خورشید محافظت کنید. استفاده از کرم ضدآفتاب حتی در روزهایی که هوا ابری است لازم می باشد، چون ابرها نمی توانند مانع از رسیدن اشعه های ماورای بنفش به زمین و پوست ما شوند. یادتان باشد که علاوه بر پوست صورت، کرم ضدآفتاب را به گردن و دست هایتان نیز بزنید. آفتاب یکی از نخستین عوامل بروز چین و چروک و لک پوستی است.</item>

        <item>امروزه تزریق بوتاکس از روش‌هایی است که برای رفع چین‌و چروک‌های صورت و ایجاد ظاهری جوان‌ تر به کار می‌رود؛ اما برخی افراد طرفدار راه های طبیعی هستند که نیازی به تزریق این ماده سمی ندارد.

می توان به این افراد روش های زیر را پیشنهاد کرد.

استفاده از یک دستگاه بخور:
هنگام استراحت یا خواب ، یک دستگاه بخور کنار خود قرار دهید تا به حفظ حداکثر رطوبت پوست کمک کند. این کار به ویژه اگر در مناطق خشک‌ زندگی می‌کنید و یا در زمستان به ‌طور مرتب در معرض حرارت داخل ساختمان قرار دارید، بسیار مهم است.

مصرف بیشتر آب:
پوست خشک یعنی پوست چروکیده. مثالی که می توان زد این است که مصرف آب کافی، پوست را به یک انگور پر آب و مصرف نکردن آب کافی آن را به کشمش خشک ‌شده شبیه می کند.

مصرف ماهی، میوه و سبزی‌های تازه:
با مصرف این محصولات بدن آنتی‌اکسیدان کافی دریافت می‌کند تا از پوست در برابر آسیب‌ رادیکال‌های آزاد محافظت کند. علاوه بر آن دوز بالای اسیدهای چرب امگا 3 باعث استحکام پوست می شود .

شکر کمتری مصرف کنید:
مصرف زیاد شکر باعث تضعیف کلاژن و اختلال در الاستین پوست می‌شود. بنابراین مصرف شیرینی‌ها را کاهش دهید.

از کرم حاوی رتینول استفاده کنید:
این مشتق ویتامین A به ترمیم سلول کمک و رشد کلاژن جدید را تحریک می‌کند. این امر باعث می شود پوست صاف ‌تر و پرتربه نظر بیاید. البته استفاده از رتینول باید با تجویز متخصص پوست باشد.

درمان با لیزر:
درمان با لیزر لکه‌های قهوه‌ای‌ رنگ را از سروصورت بر می‌دارد و نیز پوست را سفت می‌کند. البته پس از انجام دادن لیزر حتماً باید از کرم ضد آفتاب استفاده کرد.

خواب کافی:
به اندازه کافی بخوابید تا دچار سیاهی دور چشم نشوید. سیاهی دور چشم ظاهرشما را پیر می‌کند.</item>

        <item>مطالعه محققان دانشکده پزشکی هاروارد نشان می‌دهد که ۲۶٪ از خانم‌ها تا سن ۴۰ و ۱۵٪ از آنها تا سن ۵۰ سالگی جوش می‌زنند. این مسئله عمدتا به دلیل رژیم‌های غذایی نامناسب، استرس زیاد و خواب ناکافی پدید می‌آید. اما عادات روزمره دیگری نیز وجود دارد که گاها باعث پیدا شدن جوش و لکه‌های سطحی روی پوست شما خواهند شد...

جوش زدن مختص نوجوان‌هاست، اینطور نیست؟ پس چرا وقتی امروز صبح بیدار شدید، با یک جوش بزرگ بر روی چانه‌تان مواجه شدید؟ از قرار معلوم، جوش‌های سطحی پوست ۳۵ درصد از خانم ها را تا سن ۳۰ سالگی درگیر خود می‌کنند. مطالعه محققان دانشکده پزشکی هاروارد نشان می‌دهد که ۲۶٪ از خانم‌ها تا سن ۴۰ و ۱۵٪ از آنها تا سن ۵۰ سالگی جوش می‌زنند. این مسئله عمدتا به دلیل رژیم‌های غذایی نامناسب، استرس زیاد و خواب ناکافی پدید می‌آید. اما عادات روزمره دیگری نیز وجود دارد که گاها باعث پیدا شدن جوش و لکه‌های سطحی روی پوست شما خواهند شد:

 6دلیل عجیب بروز جوش در بزرگسالی

۱.‌آب میوه‌ها
چه چیز بدی می‌تواند در نوشیدن یک لیوان آب میوه یا آب سبزیجات تازه وجود داشته باشد؟ وقتی آب یک میوه یا سبزی را می‌گیرید، در واقع فیبر موجود در آن ماده غذایی را از بین می‌برید و صرفا قند طبیعی آن میوه یا سبزیجات برایتان باقی می‌ماند. قند موجود در این نوشیدنی‌ها موجب به هم خوردن سطح انسولین در بدن شده و با انتشار هورمون‌هایی باعث تولید روغن زیاد و گرفتگی منافذ پوستی می‌شود. علاوه بر این، افزایش سطح قند خون خطر التهاب را افزایش می‌دهد و موجب انسداد منافذ پوستی و بروز آکنه می‌شود.

۲. پودر پروتئین
میل فزاینده به مصرف پروتئین باعث شده که پودرهای پروتئینی را در تهیه بلغور جوی دوسر، ماکارونی و حتی قهوه استفاده کنیم. با توجه مقاله سال ۲۰۱۶ در مجله آکادمی درماتولوژی آمریکا، بسیاری از برندهای تجاری از پروتئین‌های لبنی یا کازئین در تهیه محصولات خود استفاده می‌کنند. بررسی‌ها نشان می‌دهد که مصرف این محصولات توسط ورزشکاران و بدنسازان باعث بروز جوش و آکنه در آنها می‌شود.

۳. مصرف بیش از اندازه محصولات دارویی و بهداشتی
قفسه‌های داروخانه‌ها پر از کرم، روغن، سرم، اسانس و پودر است. اما استعمال بیش از اندازه آنها بر روی بعضی از انواع پوست ایده چندان مناسبی نخواهد بود. محصولات آبرسان و ضد پیری از جمله تولیداتی هستند که بعضا بیش از اندازه استفاده می‌شوند. اگر در یک دوره طولانی مدت از این محصولات استفاده کنید، ممکن است جوش بزنید یا با گرفتگی منافذ پوست مواجه شوید، به خصوص اگر پوست چرب داشته باشید. متخصصان توصیه می‌کنند که تا حد امکان از محصولات روغنی بر روی پوست صورت استفاده نکنیم تا دچار جوش و آکنه نشویم.
۴. تلفن همراه
اعتیاد به فیس بوک، توییتر، اسنپ چت و سایر شبکه‌های اجتماعی به دلایل مختلف برای پوست مضر است. هر بار که صدای زنگ یکی از این رسانه‌ها و یا شبکه‌های اجتماعی را می‌شنویم، دچار استرس می‌شویم. استرس موجب انتشار آندروژن شده و با تولید چربی باعث بروز التهاب و آکنه می‌شود. به علاوه، قرار دادن تلفن همراه نزدیک به صورت در ۲۴ ساعت روز باعث می‌شود که باکتری‌های انباشته در سطح تلفن باعث بروز آکنه بر روی صورت شوند.

 مالش تلفن همراه بر روی پوست صورت و دست نیز باعث تحریک غدد چربی می‌شود؛ اگر در این شرایط عرق کنید، چربی در منافذ سطح پوست به دام می‌افتد. بدیهی است که اگر تلفن همراهتان دارای میکروب باشد (که حتما هست)، وضعیت جوش‌ها بدتر خواهد شد. شما می‌توانید با استفاده از هدفون صورت خود را از آسیب‌های احتمالی مصون نگه دارید.

۵. پاک کننده
نقش پاک کننده‌ها در از بین بردن آلودگی و چربی‌ها غیرقابل انکار است. پاک کننده‌های ناملایم با PH قلیایی می‌توانند باعث تحریک پوست شوند. این تحریک ممکن است با التهاب و سوزش همراه باشد یا در حالت بدتر موجب آکنه شود. متخصصان توصیه می‌کنند به جای این محصولات از یک پاک کننده ملایم استفاده کنید که مواد تشکیل دهنده آن بر روی پوست انباشته نشود. فوم پاک کننده نیوتروجینا که حاوی پلیمرهای اصلاح شده است، گزینه خوبی است. این محصول پوست شما را کمتر تحریک می‌کند و تاثیر قابل توجهی در درمان جوش و آکنه دارد.

۶. رفت و آمد
فرقی نمی‌کند برای رفت و آمد از اتوبوس استفاده می‌کنید یا ماشین، یا اینکه قدم می‌زنید؛ در هر صورت آلودگی هوا به پوست شما آسیب می‌رساند و موجب التهاب می‌شود. متخصصان تصور می‌کردند که جوش و آکنه به دلیل انسداد منافذ شکل می‌گیرند. امری که در نهایت به بروز جوش‌های سرسیاه یا سرسفید منجر می‌شود. آنچه در مورد این عارضه مسلم است، این است که التهاب منشأ آن است.

التهاب عامل اصلی شکل‌گیری جوش‌های سرسیاه یا سرسفید است. اگر پوست مبتلا به آکنه را بیوپسی کنید، قطعا نشانه‌ای از التهاب خواهید دید. شما می‌توانید با استفاده از یک سرم یا مرطوب کننده حاوی آنتی اکسیدان از بروز جوش و آکنه جلوگیری کنید.</item>

        <item>ماسک های ضد چروک تاثیر بسیاری در صاف شدن صورت تان دارند. این بار یک ماسک ضد چروک خانگی درست کنید. این ماسک جدید و شگفت انگیز ژاپنی چین و چروک ها را از صورت شما پاک کرده و پوست شما را زیبا و نرم می سازد .

برنج سرشار از ویتامین ب می باشد که موجب تحریک و احیاء سلولهای پوست شده و روند پیری را کند تر می کند .

مواد لازم برای تهیه ماسک ضد چروک ژاپنی
برنج به مقدار 2 تا 3 قاشق سوپخوری
عسل به مقدار یک قاشق سوپخوری
شیر به مقدار یک قاشق سوپخوری

روش تهیه ماسک ضد چروک ژاپنی
مقدار 2 تا 3 قاشق سوپخوری از برنج را در مقدار کمی آب ریخته و آن را آنقدر بپزید که برنج به حالت ترد در آید .

برنج پخته شده را آبکشی کرده و آب حاصل از آبکشی را داخل یک کاسه بریزید ، این آب حاوی ویتامین ب موجود در برنج میباشد .

یک قاشق سوپخوری عسل و یک قاشق سوپخوری شیر به این آب اضافه کرده و محتویات کاسه را خوب مخلوط کنید .

حال این ماسک برنج را بر روی صورتتان بکشید و بگذارید به مدت 30 دقیقه به همان حال باقی بماند .
پس از این مدت این ماسک را با آب از روی صورتتان بشویید.

شما می توانید این ترکیب ماسک را تا مدت چهار روز در یخچال نگهداری کرده و هر روز از آن استفاده کنید . بعد از چند روز متوجه خواهید شد که پوست شما صافتر و نرم تر شده است .</item>

        <item>چربی‌های طبیعی در حد و اندازه مناسب، پوست را سالم و جوان نگه می‌دارند و از بروز چین و چروک پیشگیری می‌کنند اما چربی بیش از حد هم مشکلاتی برای پوست ایجاد می‌کند.

پوست های چرب، بر اثر ترشح بیش از حد غدد که تولید سبوم- چربی طبیعی پوست- بسیار زیادی می کند.

در این مقاله چند ماسک خانگی برای رهایی از پوست چرب ارائه شده است.

1- ماسک خاک رس
 ماسک خاک رس آلودگی، مواد آرایشی و سلول های مرده روی پوست را به خوبی پاک می کند. در ضمن، این ماسک منافذ روی پوست را بسته و آن را شفاف تر می کند.

برای تهیه این ماسک، ابتدا مقداری عرق گلاب را با سه قاشق غذاخوری خاک رس کاملا مخلوط کنید.سپس، خمیر حاصل را روی صورت مالیده و به مدت 20 دقیقه آن را به حال خود رها نمایید.در نهایت، پوست را با آب کاملا بشویید. این کار را یکبار در هفته انجام دهید.

2- سرکه
سرکه سفید و سرکه سیب، پوست را لایه برداری کرده و میزان ترشح هورمون هایی که باعث تولید چربی بیش از حد در پوست می شوند را متعادل می کنند.

بدین منظور، یک دستمال نخی را به سرکه آغشته کرده و به آرامی، آن را روی پوست خود بمالید و 5 تا 10 دقیقه صبر کنید.

در آخر، پوست را با آب سرد کاملا بشویید. این کار را می توانید سه بار در هفته انجام دهید.

3- نمک
نمک به عنوان یک ضد عفونی کننده بسیار موثر، می تواند به خوبی چربی اضافی پوست را از بین ببرد.

برای این کار، یک آبپاش را برداشته و با آب ولرم و همچنین یک قاشق غذاخوری نمک پر کنید.سپس، چشمان خود را بسته و مقداری از مخلوط بدست آمده را روی صورت خود بپاشید.

پوست صورت خود را با آّب نشویید تا کل مخلوط توسط پوست جذب شود.می توانید هر روز این فرآیند را تکرار کرده تا از شر چربی اضافی پوست خلاص شوید.
4- آبلیمو
آبلیمو چربی اضافی پوست را از بین برده و به بازسازی پوست کمک می کند.برای استفاده از آن، ابتدا یک چهارم آب را با مقداری آبلیموی تازه مخلوط نمایید.سپس، با یک دستمال نخی تمیز، محلول حاصل را روی پوست بمالید.

بعد از اینکه پوست کاملا خشک شد، آن را ابتدا با آب گرم و سپس با آب سرد کاملا بشویید.این روند را به طور منظم و به ویژه قبل از دوش گرفتن، تکرار کنید.

5- سیب
سیب سرشار از فیبر، ویتامین سی و آلفا هیدروکسی اسید می باشد که پوست را لطیف و مرطوب می کند.

بدین منظور، نصف فنجان سیب خرد شده را با نصف فنجان آرد جوی دوسر مخلوط کرده و به آن یک عدد سفیده تخم مرغ و همچنین یک قاشق غذاخوری آبلیمو اضافه نمایید.

سپس، خمیر حاصل را روی پوست صورت مالیده و به مدت 15 تا 20 دقیقه آن را به حال خود رها کنید.

در انتها، صورت را با آب سرد کاملا بشویید. این کار را چند بار تکرار کنید.

6- گوجه فرنگی
آب گوجه فرنگی به خوبی چربی اضافی پوست را پاک کرده و منافذ آن را می بندد.بنابراین، ابتدا یک گوجه فرنگی تازه را در مخلوط کن ریخته و آب آن را بگیرید.

سپس، با استفاده از یک پارچه نخی آب گوجه را روی پوست خود بمالید.بعد، صبر کنید تا پوست کاملا خشک شود.سپس، پوست را با آب ولرم بشویید. این کار را یک یا دوبار در هفته تکرار نمایید.

7- شیر
شیر ترشحات سبوم را به حداقل رسانده و منجر به کاهش چربی های اضافی روی پوست می شود.

برای استفاده از این روش، ابتدا صورت خود را به خوبی با آب بشویید.سپس، دو قاشق غذاخوری شیر را با 3 قطره از روغن اسطوخودوس مخلوط کنید.

بعد، با یک پارچه نخی مخلوط بدست آمده را روی پوست خود بمالید.پوست را شب تا صبح به حال خود رها کرده و صبح آن را کاملا با آب بشویید.</item>

        <item>چین و چروک دور چشم بدترین مشکلات پوستی است که خانم ها نسبت به آن بسیار حساس هستند. در این مطلب شما را با مواد غذایی مناسبی آشنا می کنیم که از بروز این چین و چروک پیشگیری کرده و از درون بدن با آن ها مقابله می کنند و در نتیجه استفاده کرم های موضعی را نیز ارتقا می دهند. لطفاً با ما همراه باشید.

پامرغی یا همان چین و چروک دور چشم به صورت خطوطی کمابیش افقی در زیر و اطراف چشم هستند که با خندیدن یا جمع کردن چشم ها بیشتر خودنمایی می کنند. علاوه بر افزایش سن و سال و عوامل محیطی دیگر، وضعیت کبد نیز در بروز و عمیق تر شدن چین و چروک دور چشم موثر است.

مواد غذایی مفید برای کبد آن هایی هستند که طعم تلخی دارند. در بین آن ها می توان به مواد غذایی زیر اشاره کرد:

جلوگیری از چین و چروک دور چشم با آرتیشو ( کنگر فرنگی )
آرتیشو را به صورت آب پز یا پخته شده در فر مصرف می کنند. برگ های سفت تر این ماده غذایی برای جوشانده مناسب است.

جلوگیری از چین و چروک دور چشم با گریپ فروت
گریپ فروت یکی از مرکبات عالی برای مصرف ناشتا و یا قبل از خواب است. می توانید آن را با اندکی عسل شیرین کرده و میل کنید.

از بین بردن چین و چروک دور چشم با آندیو (کاسنی سالادی)
آندیو یا کاسنی فرنگی یا کاسنی سالادی طعم تلخ ملایمی دارد. شما می توانید از این سبزی مفید سالاد درست کرده و میل کنید.

ازبین بردن چین و چروک دور چشم با شاهی
شاهی طعم خوبی دارد و تلخی آن زننده نیست. شاهی پای ثابت سبزی خوردن است و شما می توانید به راحتی از آن استفاده کنید.

جلوگیری از چین و چروک دور چشم با گیاه قاصدک
این گیاه به صورت خودرو رشد می کند و می توان از آن در سالادها یا به صورت دم کرده استفاده کرد. این گیاه نه تنها برای کبد بلکه برای عملکرد خوب کلیه ها نیز مفید است.

از بین بردن چین و چروک دور چشم با زردچوبه
زردچوبه یک ادویه با خاصیت درمانی فوق العاده است که خواص ضدالتهابی، مسکنی و ضدسرطانی دارد.

توصیه می شود که روزانه حداقل از یکی از مواد غذایی ذکر شده استفاده کنید. می توانید هر روز از یک تا دو مورد اشاره شده مصرف کرده و آن ها را جایگزین هم کنید.

مواد غذایی سبزرنگ برای از بین بردن چین و چروک صورت
یکی دیگر از روش های مناسب برای بهبود عملکرد کبد و کمک به کم رنگ شدن چین و چروک انتخاب مواد غذایی سبزرنگ است. رنگ سبز نشان دهنده وجود میزان زیادی کلروفیل است. این ماده مغذی پاکسازی کننده قوی است و سموم بدن را جذب می کند. علاوه بر مواد غذایی تلخ مزه ای که اشاره شد اسفناج، کلم راکت، جلبک اسپرولینا، سیب سبز، برگ خردل و گیاه شیکوره نیز تأثیر زیادی در کاهش چین و چروک دور چشم ها دارد.

از بین بردن چین و چروک دور چشم با روغن زیتون و لیموترش
این دو ماده غذایی درمانگر با وجود اینکه تلخ نیستند اما تأثیر زیادی در بهبود عملکرد کبد و کیسه صفرا دارند. به طوری که به مرور سنگ ها و ذرات صفراوی که در بدن اکثر افراد وجود دارد را از بین می برند. برای اینکه به طور موثر از خواص این دو ماده غذایی استفاده کنید آن ها را به صورت ناشتا و روش زیر مصرف کنید:

آب لیموترش را در یک قاشق غذاخوری بچکانید و همان را سر بکشید.
سپس بلافاصله یک قاشق روغن زیتون بکر بخورید.
نیم ساعت صبر کرده و سپس صبحانه تان را میل کنید. این کار را به مدت یک تا دو هفته هر روز تکرار کنید. البته اگر مشکل معده داشته باشید حواستان به مصرف لیموترش باشد.

از بین بردن چین و چروک دور چشم با گیاه خارمریم
گیاه خار مریم جزو گیاهان مفید بوده و خواص درمانی دارد. این گیاه برای کبد مفید است و در نتیجه در برطرف شدن چین و چروک دور چشم نیز موثر عمل می کند. این گیاه حاوی ترکیب فعالی به نام «سیلی مارین» است که در تحریک سنتز پروتئین های واقع در بدن نقش دارد. این خاصیت باعث بهبود عملکرد ارگان های بدن در احیا و تجدید سلول های آسیب دیده می شود. البته گفتنی است که سیلی مارین قادر به احیای سلول های بدخیم نیست. اگر از بیماری های کبدی رنج نمی برید می توانید قبل از خواب از دم کرده گیاه خار مریم استفاده کنید.

از بین بردن چین و چروک دور چشم با آب سیب
آب سیب طبیعی و خانگی مکمل کرم های دور چشمتان خواهد بود. این آب میوه طبیعی به دلیل دارا بودن اسید مالیک برای کبد مناسب است. بهترین زمان برای نوشیدن آب سیب اواسط روز یا بعد از ظهر است.

از بین بردن چین و چروک دور چشم با چربی های سالم
برای تغذیه پوستتان و پیشگیری از بروز چین و چروک نباید از مرطوب کردن و تغذیه درونی پوست غافل شوید. برای این کار علاوه بر اینکه باید خارج از وعده های غذایی به میزان کافی آب بنوشید لازم است که به طور منظم مواد غذایی سرشار از چربی های خوب نیز میل کنید.
روغن های گیاهی مانند روغن کنجد، روغن تخم کتان؛ روغن زیتون و روغن نارگیل، آجیل ها و دانه ها، آووکادو، کره و زرده تخم مرغ حاوی چربی های سالم و مفید برای پوست هستند و چین و چروک دور چشمتان را کمتر می کنند.

از بین بردن چین و چروک دور چشم با هسته انگور
اگر به دنبال یک درمان قوی برای پیشگیری از پیری پوست و بروز چین و چروک هستید به سراغ هسته انگور بروید که به صورت عصاره یا روغن موجود است. همچنین توصیه می کنیم هنگام میل کردن انگور هسته های آن را دور نریخته و بجوید.</item>

        <item>با بالا رفتن سن،‌ عوارض آن هم ظاهر می‌شود. یكی از این عوارض افتادگی ماهیچه‌های صورت است.

صورت را بتراشید
برای جلوگیری از این مساله هزار و یك راه نادرست پیشنهاد می‌شود كه اغلب آنها به جای آن كه به سلامت پوست كمك كنند،‌ باعث آسیب بیشتر به پوست می‌شوند. بهترین راهكارها،‌ روش‌های غیرتهاجمی است كه با ایجاد آرامش باعث بهبود كیفیت پوست و جلوگیری از افتادگی پوست صورت و ماهیچه‌های آن می‌شود.

ورزش
شاید تصور كنید ورزش كردن كمترین اثر را روی سفت شدن ماهیچه‌ها و لاغر شدن صورت دارد.، اما اشتباه می‌كنید. یكی از بهترین راهكارها برای لاغر شدن صورت،‌ ورزش مرتب است. ایروبیك یكی از این ورزش‌هاست؛‌ به‌ویژه آنهایی كه حركاتی هم برای صورت دارند.  پیاده روی راهكار دوم برای لاغر شدن صورت است. تعرق ایجاد شده در حال پیاده‌روی،‌یكی از مهم‌ترین عوامل برای لاغر شدن است. شنا ورزش دیگری است كه علاوه بر لاغر كردن  صورت، باعث سفت شدن عضله‌های آن می‌شود. به این ترتیب خطر افتادگی پوست، ‌ماهیچه‌های صورت به‌ویژه غبغب به حداقل می‌رسد.

سونا درمانی
زمانی كه به سونا می‌روید،‌ بعد از چند دقیقه كه در سونا نشسته و صورت كمی عرق كرد،‌ دو انگشت اشاره را به صورت افقی زیر چانه بگذارید. بعد از سمت پایین به بالا دو انگشت را متناوبا به سمت بالا حركت بدهید. این كار به لاغر شدن غبغب و سفت شدن آن كمك می‌كند. می‌توانید همراه‌تان در شیشه كوچكی كمی آب لیموترش تازه ببرید. در حین ماساژ در سونا از آب لیموترش برای ماساژ استفاده كنید تا پوست صورت‌تان كیفیت بهتری پیدا كند. با باز شدن منافذ پوست در سونا،‌ تركیب‌های مفید لیموترش تاثیربیشتری روی پوست خواهند داشت.
ماساژ صبحگاهی
‌هر روز بعد از بیدار شدن از خواب و شستن دست و صورت با آب خنك و خشك كردن صورت، صورت را به مخلوط یك قاشق غذاخوری گلاب و یك قاشق غذاخوری روغن زیتون یا آفتابگردان یا كنجد آغشته كنید. سپس صورت را ماساژ بدهید. برای این كار هم انگشت اشاره را روی گونه گذاشته و به شكل دایره وار از سمت گونه به سمت گوش بروید. این كار را به همین شیوه از سمت چانه به سمت گونه نیز تكرار كنید. 15 دقیقه به این روش صورت را ماساژ بدهید.

‌لیموترش درمانی
‌یكی دیگر از درمان‌ها یا بهتر بگوییم؛ پیشگیری‌های طبیعی برای جلوگیری از افتادگی پوست و ماهیچه‌های صورت و لاغر شدن آن،‌ استفاده از آب‌لیموترش تازه است. آب چند عدد لیموترش تازه را گرفته و آن را روی صورت بمالید. با دست ماساژ بدهید . بعد از 15 دقیقه صورت را بشویید. برای این كه این ماساژ بهتر باشد می توانید یك قاشق گلاب به آن اضافه كنید. به این ترتیب پوست‌تان شفاف‌تر خواهد شد.

‌تقویت كرمی
این كه بگوییم مصرف كرم‌ها هیچ تاثیری روی پوست صورت ندارند،‌ اشتباه است. به این دلیل كه پوست هم مانند هر بخش دیگری از بدن نیازمند تغذیه مناسب است. برای این كار باید از كرم‌های چرب و كرم‌های مرطوب‌كننده به شكل متناوب و در زمان مناسب خود استفاده كنید. برای مثال برای اینكه خستگی پوست از بین رفته و از طرفی آبرسانی به آن به خوبی انجام شود،‌استفاده از كرم مرطوب‌كننده با كیفیت مناسب،‌ یكی از بهترین راهكارهاست. برای آنكه پوست چربی لازم را داشته و به دلیل خشك بودن بیش از حد چروك نخورد،‌استفاده از كرم چرب‌كننده سازگار با پوست نیز ضروری است.

‌یخ درمانی‌
نگران نباشید! قرار نیست صورت‌تان را سرما بدهید. یكی دیگر از راهكارهای طبیعی حفظ كیفیت پوست، خنك كردن آن است، اما این یعنی چه؟‌ وقتی صبح از خواب بیدار می‌شوید شیر آب را به سمت خنك چرخانده و با آب سرد صورت را بشویید. در حمام سعی كنید آب ولرم رو به سرد باشد تا پوست شل و افتاده نشود. گاهی چند تكه یخ یا كیسه‌های ویژه‌ای را كه در فریزر گذاشته و یخ می‌بندند داخل نایلون گذاشته و به آرامی روی نقاط مختلف پوست بگذارید. این كار به سفت شدن عضلات صورت كمك می‌كند.</item>

        <item>اگر  از آکنه رنج می برید و نمی خواهید از پماد برای درمان آکنه استفاده کنید، یکی از بهترین و موثرترین روش  طبیعی خلاص شدن از شر آکنه چای ریحان است این چای قرن ها است  که استفاده می شود. در واقع، بسیاری از مردم شرقی ریحان را برگی شفا بخش می دانند.

از بین بردن جوش و آکنه با چای ریحان
جوش صورت هم پوست و هم روح و روان‌تان را آزار و اذیت می‌کند، چیزی جز ورم غده‌های چربی زیرپوستی نیست. آد‌ها معمولا در سنین نوجوانی و زمانی که بلوغ می‌رسند با این مشکل روبه‌رو می‌شوند. تاول، دمل، جوش، هر کدام‌شان که باشد، بعد از اینکه فرد به دهه‌ بیست سالگی زندگی‌اش رسید و دوره‌ نوجوانی را پشت سر گذاشت از بین می‌روند ( گاهی جوش‌های کوچکی شکل دمل یا تاول را پیدا می‌کنند. ) به هر حال این قاعده است و مثل هر قاعده‌ی دیگری استثنائاتی هم دارد.

موارد استثنایی در دهه‌ی 30 یا 40 به شکل جوش و آکنه بروز می‌کند و برای خیلی‌ها به مشکلی بزرگ تبدیل می‌شود. یکی از اشکال شایع آکنه، جوش‌هایی است که گاهی روی صورت، یا دور و بر ناحیه‌هایی که تراکم غدد چربی زیر پوستی بالاست، زخم‌هایی به جا می‌گذارد. یک درمان خانگی برای جوش صورت را از کتاب «دایره المعارف درمان خانگی» نوشته دکتر مایکل مورای مرور می‌کنیم. آقای مورای درمان‌های خانگی زیادی برای جوش و آکنه دارد.

برگ ریحان و درمان جوش صورت
برگ‌های ریحان در بین محبوب‌ترین درمان‌های خانگی برای جوش قرار دارند و همچنین برای بعضی از بیماری‌های دیگر هم مفید است. این گیاه خواص طبیعی بالایی می‌تواند به شما ببخشد. با درمان خانگی می‌توانید امیدوار باشید که با جوشاندن یک جفت چای کیسه‌ای همراه با برگ‌های ریحان به مدت 15 دقیقه پوست‌تان مثل قبل صاف شود.

بگذارید آهسته بجوشد و بعد سرد شود. یک گلوله پارچه کتان را در محلول خیس دهید و بعد روی ناحیه‌هایی که جوش وجود دارد به آرامی بمالید. وقتی محلول حالت تسکین‌ دهنده‌ می‌یابد، خواص برگ‌های ریحان شروع به تاثیرگذاری می‌کند و مواد سمی را خارج می‌کند و باکتری‌ها را از بین می‌برد و پوست را بار دیگر تازه‌ می‌کند. این یکی از ساده‌ترین درمان‌های خانگی برای جوش است.</item>

        <item>کرم های دور چشم حاوی مواد مرطوب کننده، ویتامین A، C، E و در مواردی لایه بردارهای بسیار ضعیفی هستند که نقش بافت سازی دارند. از کرم های دور چشم می توان هم در طول روز و هم شب قبل از خواب استفاده کرد.

آیا کرم های دور چشم خاصیت درمانی دارند؟
اولین چیزی که سن شما را نشان می دهد، چروک های دور چشم است و چون پوست دور چشم بسیار نازک و حساس است، خیلی زود آسیب می بیند، پس باید حتما مراقب پوست دور چشم باشیم،حالا در هر سنی که باشیم !!.

کرم های ضدچروک دور چشم از چه موادی تشکیل شده اند ؟
کرم های دور چشم حاوی مواد مرطوب کننده، ویتامین A، C، E و در مواردی لایه بردارهای بسیار ضعیفی هستند که نقش بافت سازی دارند. از این نوع کرم ها می توان هم در طول روز و هم شب قبل از خواب استفاده کرد. برخی از کرم‌های دور چشم، خواص ضد آفتاب هم دارند که البته مخصوص روز هستند.به نظر می‌رسد که مراقبت از دورچشم ها حتی در سنین خیلی کم می تواند تاثیر زیادی داشته باشد. استفاده از یک محصول مناسب حول و حوش 20 سالگی برای محکم و بی چروک ماندن چشم ها بسیار مفید است.

به گفته بسیاری از متخصصان پوست استفاده از کرم دورچشم بسیار حایز اهمیت است. برای اینکه پلک چشم فاقد غدد چربی است و به خاطر همین بسیار نازک است و دور چشم اولین نقش را در صورت برای نشان دادن سن شما به عهده دارد. حقیقت تلخ این است که بسیاری از افراد در همان ابتدای 20 سالگی متوجه خطوط نازک اطراف چشم خود می شوند. به مرور زمان که پوست شما نازک تر هم می شود، کبودی زیر چشم نیز بیشتر نمایان می شود.

درسنین جوانی
از یک کرم مرطوب کننده خوب استفاده کنید که حاوی اسید هیالورونیک یا ceramides باشد. از این محصولات با توجه به خشکی پوست خود روزی یک یا دو مرتبه استفاده کنید. همچنین ، مطمئن شوید که حساسیتی به آن کرم ها نداشته باشید.

بعد از 30سالگی
همزمان با استفاده از کرم دور چشم، مصرف ویتامین c ، چای سبز و دیگر آنتی اکسیدان ها را فراموش نکنید. این کار باعث می شود که اطراف چشم روشن تر شود و تولید کلاژن در پوست تسریع شود. شب‌ها از کرم دور چشم استفاده کنید. البته می‌توانید صبح ها هم دوباره کرم را تجدید کنید برای این منظور می توانید از یک کرم با فرمولاسیون سبک تر استفاده کنید.

در سنین بین 40 تا 50 سالگی
در این سنین سعی کنید از محصولی استفاده کنید که حاوی رتینول باشد، تا خطوط ریز دور چشم، بافت و حتی رنگ پوست را بهبود بخشد. همچنین باید اسید هیالورونیک هم برای حفظ رطوبت پوست داشته باشد. از کرم‌های حاوی رتینول فقط شب‌ها استفاده کنید، اگر پوستتان خشک است، می توانید روزها از کرم حاوی اسید هیالورونیک برای مرطوب نگه داشتن چشم استفاده کنید.

از میانسالی به بعد
در این سنین شما نیاز به محصولی دارید که حاوی فاکتورهای رشد با نام مستعار فاکتورهای رشد اپیدرمال ( egf) باشند. فاکتورهای رشد عبارتند از مگاپپتید که باعث رشد سلول های پوستی شده و بیشتر اساس گیاهی دارند. ( به عنوان یک مثال سلول های بنیادی سیب ) یا به طور مصنوعی تولید می‌شوند.

برای کمک به تولید دوباره پوست، محصولاتی که حاوی فاکتورهای رشدند، نمای ظاهری خطوط دورچشم و چین و چروک ها را بهبود می بخشند. روزی دوبار از این کرم ها استفاده کنید، اگر دور چشمتان کدر است، محصولی که حاوی کافئین است می تواند موثر باشد.

سرم ها در مقابل کرم ها
سرم ها چون فرمول ساده تری دارند، برای استفاده روزانه و برای افرادی که پوست چرب دارند، مناسب ترند. سرم‌ها به طور مجزا برای دور چشم استفاده می‌شوند، اما استثناهایی هم وجود دارد. مثلا اگر می‌خواهید از سرم های ضد پیری در شب استفاده کنید، بهتر است یک لایه کرم روی آن قرار گیرد، مخصوصا اگر پوستتان خیلی خشک باشد.
آیا استفاده از این کرم ها الزامی است یا پوشش مناسب در آفتاب مثل داشتن عینک آفتابی می‌تواند از ایجاد چروک دور چشم پیشگیری کند ؟
با توجه به اینکه آفتاب یکی از عوامل مهم ایجاد کننده چروک های زودرس در خانم ها و آقایان و به خصوص افرادی است که در فضاهای باز و زیر آفتاب کار می کنند، استفاده از کرم های ضدآفتاب و ضدچروک دور چشم لازم است و می‌تواند تا حد زیادی از بروز چروک های زودرس پیشگیری کند. البته استفاده از عینک محافظ پوست مقابل اشعه ماورای بنفش نیاز به استفاده از کرم دور چشم و ضدآفتاب در اطراف چشم را برطرف می کند، اما باید مطمئن باشید که عینک استاندارد است و از پوست اطراف چشم در برابر اشعه A و B محافظت می کند. لازم است یک عینک ساز این مسئله را تایید کند.

آیا می توان از کرم های آرایشی صورت ، کرم های مرطوب کننده یا ضد چروک شب و روز به اطراف چشم هم زد یا حتما باید کرم دور چشم استفاده کنیم ؟
استفاده از کرم آرایشی نباید باعث ایجاد واکنش در پوست شود. اگر کرمی واقعا آرایشی باشد، استفاده از آن روی پوست و اطراف چشم ایرادی ندارد، اما اگر این کرم روی پوست، عکس العمل نشان می‌دهد، نباید آن را اطراف چشم زد. این موضوع در مورد کرم های ضدآفتاب هم صدق می کند. کرم های آرایشی پوست صورت و کرم های آرایشی دور چشم از نظر ترکیب تفاوت چندانی با هم ندارند. کرم دور چشم را می توان برای تمام صورت استفاده کرد، اما اگر کرم های آرایشی صورت تحریک کننده پوست اطراف چشم باشد، نباید آنها را دور پلک مالید. ابتدا باید کرم را روی بخشی از پوست امتحان کرد.

 کرم ضدچروک دور چشم را باید به کدام نواحی از پوست اطراف چشم و چگونه زد ؟
این نوع کرم ها را باید به پوست زیر چشم زد. برای پلک بالا نیازی به استفاده از کرم نیست، زیرا آفتاب به هیچ وجه به پوست آن نمی تابد.

اگر فردی، دچار چروک دور چشم شد، آیا استفاده از کرم دور چشم می تواند باعث بهبود و برطرف شدن چروک ها شود یا باید به فکر روش دیگری بود ؟
برای اصلاح نسبی چروک ها و تیرگی زیر چشم می توان از نوعی لیزر استفاده کرد.توکسین بوتولینیوم A نیز می تواند تا حدی چروک های قسمت خارجی پلک را برطرف کند. در صورتی که چروک ها بیش از حد و باعث افتادگی پلک شده باشند، با کمک جراحی قابل درمان هستند. کرم های ضدچروک فقط پیشگیری کننده‌اند و خاصیت درمانی ندارند.</item>

        <item>شایع‌ترین علت ترک پاشنه پا، خشکی پوست است. کسانی که به‌طور عمومی خشکی پوست دارند، مستعد این هستند که دچار ترک کف پا، به‌خصوص ترک پاشنه پا هم شوند، اما در بعضی افراد شانس بروز این مشکل نسبت به بقیه بیشتر است.

به گفته متخصصان ترک پاشنه پا در خانم‌ها بیشتر از آقایان دیده می‌شود که یکی از دلایل اصلی آن تفاوت‌های هورمونی بین زن‌ها و مردهاست. اگر شما هم جزو کسانی هستید که از ترک پا رنج می‌برید و تا حالا هرچه کرده‌اید، نتوانسته‌اید از شرش خلاص شوید حتما این مطلب را بخوانید. دکتر مسعود داودی، متخصص پوست و مو در این زمینه بیشتر توضیح می‌دهد.

چرا کف پا خشک می‌شود؟
عواملی مانند اضافه‌وزن، شرایط شغلی و... باعث به‌وجود آمدن ترک‌های کف پا می‌شوند. افرادی که مشکل اضافه‌وزن دارند و در دسته افراد چاق قرار می‌گیرند به‌دلیل فشاری که روی پوست کف پا تحمیل می‌شود پاشنه پای‌شان مستعد به‌وجود آمدن ترک‌های عمیق می‌شود. به‌علاوه شغل‌هایی وجود دارند که به طریقی پوست کف پا در معرض خیسی و رطوبت (پا به‌طور مکرر در معرض خیس شدن و خشک شدن قرار می‌گیرد) یا مواد شوینده قرار می‌گیرد مانند مربیان شنا یا افرادی که در کارخانه‌های قالیشویی کار می‌کنند بیشتر مستعد خشکی پاشنه یا کف پا هستند.

بیماری‌هایی که با خشکی پا اشتباه گرفته می‌شوند
همان‌طور که گفته شد یکی از علت‌های شایع ترک‌های کف پا، خشکی پوست است. اما برخی بیماری‌ها وجود دارد که علائم‌شان خشکی و ترک پاشنه و کف پاست، به‌همین دلیل در ذیل به چند مورد از این بیماری‌ها اشاره می‌کنیم:

بیماری صدف یا پسوریازیس
یکی از مشهورترین بیماری‌هایی که با ترک‌های عمیق و دردناک کف پا همراه است، بیماری صدف یا پسوریازیس است. البته این بیماری به‌طور نادر در کف دست یا کف پا مشاهده می‌شود اما چطور ترک‌های کف پای ساده را که ناشی از خشکی پوست است را از بیماری پسوریازیس تمایز دهیم، باید گفت اگر ترک‌‌های پا همراه با پوست قرمز و ملتهب باشد، این ترک‌ها ناشی از بیماری پسوریازیس است. پوست حالت چرمی شکل دارد و چون قابلیت ارتجاعی خود را از دست می‌دهد، پوست کف پا دچار ترک می‌شود که همراه با درد است. این دسته از ترک‌های پا درمان متفاوتی نسبت به ترک‌های معمولی کف پا دارند.

یعنی علاوه بر نرم‌کننده‌ها باید از کرم‌های مخصوص برای درمان ضایعات پسوریازیست استفاده شود.

بیماری قارچی
ضایعات قارچی یکی دیگر از بیماری‌هایی است که ممکن است با مشکل ترک و پاشنه پا اشتباه گرفته شود. این بیماری بیشتر در سنین بالا و افراد مسن دیده می‌شود. در نگاه اول ممکن است فرد فکر کند به مشکل خشکی پوست ساده دچار شده است، اما اگر ترک‌ها با پوسته‌ریزی‌های چشمگیر همراه باشد و علاوه بر کف پا ناخن و اطراف ناخن را هم درگیر کند، آن زمان است که باید به بیماری قارچ پایی مشکوک شد. در این مواقع یک بررسی آزمایشگاهی برای کشف علت انجام می‌شود و اگر بیماری قارچی تایید شود، آن وقت داروهای مناسب تجویز می‌شود و بعد از مصرف طی مدت کوتاهی فرد بهبود پیدا می‌کند.

اگزمای پوستی
اگزمای پوستی در بعضی مواقع ممکن است باعث به‌وجود آمدن ترک در کف پا شوند. اما در صورت وجود اگزما ابتدا باید علت اصلی ریشه‌یابی شود و بعد از به دست آوردن نتیجه درمان درست را به کار برد. البته یکی از علت‌های ایجاد اگزما می‌تواند ناشی از شغل فرد باشد. مثلا افرادی که پاهای‌شان دائما داخل مواد شیمیایی قرار دارد، در این مواقع باید پاها از این مواد دور نگه داشته شوند.

بیماری کراتودرمی
بیماری مادرزادی به‌نام کراتودرمی‌های کف پا وجود دارد که همان‌طور که اشاره شد علت اصلی به‌وجود آمدن این بیماری‌ها ژنتیک است. راه رفتن این افراد را می‌توان به کسانی که روی شیشه یا سنگلاخ راه می‌روند تشبیه کرد. برای همین پیاده‌روی و راه رفتن طولانی‌مدت برای این افراد مناسب نیست، چراکه با درد زیاد همراه است. این بیماری هم جزو بیماری‌هایی است که نباید با ترک‌های پاشنه پا عادی اشتباه گرفته شود. با این حال چون این یک بیماری ارثی است، نمی‌توان انتظار بهبودی کامل را داشت، اما با کمک داروهای تجویزی می‌توان این بیماری را تحت کنترل گرفت.
دردهای کف پا ناشی از چیست؟
ترک پاشنه و کف پا در فصل پاییز و زمستان بیشتر بروز می‌کند و تنها دلیلش هم خشکی هواست، اما نکته حائزاهمیت این است افرادی که دچار مشکل خشکی و ترک کف پا هستند ممکن است در بعضی مواقع در عمق این ترک‌ها عفونت‌های میکروبی هم مشاهده کنند. در چنین وضعیتی شخص ممکن است از درد پا به‌دلیل وجود عفونت‌های میکروبی شکایت داشته باشد.

ترک پا چطور درمان می‌شود؟
افرادی که با مشکل ترک پاشنه پا مواجه هستند، برای درمان این مشکل باید از چرب‌کننده‌ها و کرم‌ها استفاده کنند، اما بهترین کرم‌ها برای درمان این دسته از مشکلات، کرم‌هایی هستند که خاصیت نرم‌کنندگی بالایی دارند. انواع و اقسام این کرم‌ها با برندهای معتبر در بازار موجود است؛ اما در بعضی مواقع ممکن است متخصص پوست تجویز کرم دست‌ساز را بدهد. در نهایت متخصص پوست تعیین می‌کند که برای درمان، از چه کرم‌هایی استفاده شود، بهتر است. معمولا کرم‌های مخصوص ترک پاشنه پا حاوی ماده‌ای به اسم اوره هستند که درصد اوره آنها حدود 20درصد است که برای درمان ترک‌های پا این مقدار کافی است.

ترک پا را ریشه‌کن کنید
اگر دنبال نتیجه بهتری هستید توصیه می‌شود پاها را در یک تشت آب قرار دهید و بگذارید کف پا خیس بخورد؛ بعد از اینکه پاها را خشک کردید زمانی که رطوبت پوست تبخیر نشده و پوست نمناک است کرم‌های نامبرده را به کف پا بزنید. همچنین توصیه می‌شود بعد از این اقدام برای اثربخشی بهتر کرم‌ها، یک کیسه نایلونی را روی پاهای کرم‌زده بکشید. با این راهکار نتیجه درمانی بهتر خواهد شد. اما اگر شخصی قصد دارد بعد از کرم زدن فعالیت خاصی انجام دهد، برای اینکه کیسه نایلونی مزاحمتی ایجاد نکند توصیه می‌شود روی کیسه مجددا جوراب بپوشد.

صندل خزدار ممنوع!
علاوه بر کرم، به افرادی که مشکل ترک پاشنه پا داشته باشند توصیه می‌شود از دمپایی یا صندل‌های رو فرش استفاده کنند. البته توصیه می‌شود از صندل‌ها یا روفرشی‌هایی که پرز (الیاف و خزدار نباشند) دارند، استفاده نشود. صندل‌هایی که خزدار هستند پیشنهاد خوبی برای این دسته از افراد نیستند. توصیه بعدی این است با پای برهنه در محل‌هایی که گرد و خاک وجود دارد حضور پیدا نکنند؛ همان طور که گفته شد ترک‌های پا محل ورود انواع و اقسام مواد از محیط هستند که هم باعث تشدید ترک پا و هم خارش و التهاب و درد در این ناحیه می‌شوند.

پوست کف پا را با دست نکنید!
پوسته‌پوسته شدن کف پا یکی از مشکلاتی است که درراستای خشکی پا به‌وجود می‌آید. البته استفاده از کرم‌های نرم‌کننده بروز این پوسته‌ها را کاهش می‌دهد؛ با این حال گاهی اوقات این پوست‌ها طوری قرار گرفته‌اند که ممکن است برخوردشان با سطح باعث ایجاد درد شود. در این مواقع توصیه می‌شود با وسیله‌ای مثل قیچی‌های کوچک استریل شده پوسته اضافه را بردارند. با دست این پوسته‌ها را نکنید چون احتمال اینکه به پوست بیشتر آسیب وارد شود زیاد است.

تاثیر سنگ پا در درمان خشکی پا
سنگ پا وسیله‌ای است که از گذشته تا همین امروز مورد استفاده قرار می‌گیرد، اما درمورد تاثیر سنگ پا در درمان ترک پاشنه پا باید گفت این ترک‌ها بیشتر در افرادی به‌وجود می‌آید که پوست کف پای‌شان کلفت شده باشد. سنگ پا تاحدودی می‌تواند در این زمینه موثر باشد، اما بازهم نیاز به یادآوری است که بهترین و موثرترین روش استفاده از کرم‌های نام برده شده است.

درمان‌های خانگی
افرادی که دسترسی به کرم‌های طبی و دارویی ندارند، می‌توانند از چرب‌کننده‌های خانگی مثل روغن‌های حیوانی، وازلین و حتی روغن‌های جامد خوراکی استفاده کنند. همچنین اگر ترک پاها همراه با عفونت باشد می‌توانند از پانسمان‌ عسل استفاده کنند. البته نکته مهم این است که عسل باید طبیعی باشد.</item>

        <item>از آنجایی که پوست صورت یکی از قسمت های بدن است که همیشه در معرض هوای گرم و سرد و یا نور آفتاب قرار دارد و بسیار لطیف و آسیب پذیر می باشد توجه به سلامت و بهداشت آن نیز بسیار مهم است. برای آنکه به این مهم دست پیدا کنید و پوستی سالم و شاداب داشته باشید برنامه مراقبت پوست وزیبایی تالگو در این مقاله آورده شده است که انجام دادن آنها تا حد زیادی به جوان سازی پوست  شما کمک خواهد کرد.

برنامه مراقبت با جلبک پودر شده افزايش دهنده مواد معدنی
برای همه افرادی که مايلند پوستشان را تحريک و تقويت کنند تا پوست پذيرش بيشتری برای مراقبت های ويژه پيدا کند

برای همه افرادی که پوست چرب دارند و مايلند توليد چربی پوستشان را تنظيم و کنترل کنند.
جلبک پودر شده در صورت استفاده به شکل ماسک يک روش درمان دريايی واقعی برای صورت است آلودگی ها را از عمق پوست بيرون می کشد و مواد معدنی سرشار خود و ويتامين هايش را به پوست انتقال می دهد. پوست شادابی و درخشندگی خود را باز می يابد
 برنامه کامل ضد پيری :
عصاره غنی هورمون های طبيعی جلبک ها شماره يک در دنيا: الکسير مراقبت استثنايی جوانی کامل برای همه افرادی که بالاتراز40 سال که در پوستشان علایم کمبود هورمونی مشاهده می شود.

برنامه استحکام  و ضد افتادگی با پروکلاژن دريايی:
در اين برنامه پوست حالت طبيعی خود را باز می يابد, خطوط چهره لطيف و ملايم می شوند و صورت روز به روز جوان تر می شود.

درمان اکسيژن رسانی و سم زدايی پوست:
آلودگی هوا، استرس، انواع زندگی منفی، تغذيه رسانی سلولی پوست را از بين می برد و اپيدرم را نابود کرده، اولين آثار پيری بروز می کند. برای مبارزه با اين مشکل تالگو درمان قوی ای را ابداع کرده است.
تاثيرات: اکسيژن گيری قدرت پوست را زياد می کند و از ورود سم به پوست و پيرشدن آن جلوگيری می کند.

برنامه ضد لک و روشن کنندگی تالگو :
بخش مهمی از مشکلات پوستی به دليل عدم توزيع يکنواخت ملانين در سطح پوست می باشد که ايجاد لک می کند
برنامه ضد چروک با استفاده از ماده اوليه دريايی :
حفظ و بازسازی سرمايه جوانی يکی از فعاليت های اصلی لابراتوارهای تالگو می باشد.

برنامه های تالگو تلفيقی از بيوتکنولوژی
وشيمی است تا بتوانيم از عمق اقيانوس ها و از دل گياهان مواد فعالی را استخراج کنيم که می توانند جوانی پوست را به آن بازگردانند.

برنامه هيدراتاسيون مطلق با استفاده از سومارين :
کم آب شدن پوست يکی از رايج ترين شرايطی است که برای پوست پيش می آيد. همه انواع پوست از جمله پوست های چرب يا خشک ممکن است دچار کم آبی شود در صورت فقدان مراقبت های مناسب برای هيدراته کردن پوست، پوست زودتر پير می شود و نشان های اختلالات عروقی در آن ظاهر می شود

برنامه جوانی نگاه :
برای همه افرادی که مايلند با مراقبت های ويژه، جوانی و درخشندگی دور چشم های خود را باز يابد

برنامه پوست حساس:
سرخی ، سوزش های خفيف، کشيدگی؛ مشکلات روزمره پوست های حساس، محصولات پوست حساس آستانه تحمل را افزايش می دهد و از پوست در برابر صدمات خارجی حفاظت می کند

درمان مغذی، تغذيه کننده و ضد چروک:
اين درمان برای پوست های ظريف، شکننده و حساس توصيه می شود
اين درمان تسکين بخش، نرم کننده، سفت کننده و ضد چروک است
(collagen) درمان کلاژن :بالای 25 سال ضد چروک
(Hyaluronic) درمان هيالورونيک:بالای 30 سال ضد چروک
(silicium) درمان سيليسيوم : بالای 40سال ضد چروک و ضد افتادگی
</item>

        <item>آرایش صورت و پاک کردن آن یکی از مواردی است که تاثیر بسیاری در زیبایی و سلامت پوست صورت تان دارد. به شما پیشنهاد می کنیم به جای پاک کردن آرایش صورت تان با مواد شیمیایی از این مواد طبیعی استفاده کنید.

بجز پاکسازی پوست این روغن‌ها آلودگی‌های محیطی را نیز از پوست پاک می‌کنند بدون اینکه پوست را خشک و حساس کنند.

پاک کردن آرایش صورت با شیر
شیر یک ماده پاک‌ کننده است و برای پاک‌سازی پوست و رفع سموم و آلودگی‌ها مؤثر است. شیر برای پوست‌های حساس به مواد شیمیایی بسیار کاربردی است. در واقع این ماده یک جایگزین عالی برای هر نوع پاک‌کننده شیمیایی پوست است و با انواع پوست‌ها سازگار است.

پاک کردن آرایش صورت با خیار
خیار یکی از پرکاربردترین مواد در صنعت بهداشت و تولید مواد بهداشتی و مراقبتی پوست است. خیار رطوبت رسان و خنک‌کننده پوست است فقط به این دلیل که حاوی مقدار زیادی آب است. خیار رنده شده را روی پوست قرار بدهید یا آب آن را بگیرید و به عنوان پاک‌کننده از آن استفاده کنید. برای تأثیر بیشتر بویژه اگر جای لک و پیس روی صورت دارید خیار را با شیر یا روغن زیتون مخلوط کنید و از این ترکیب به عنوان ماسک صورت استفاده کنید.

پاک کردن آرایش صورت با ماست
ماست یک تسکین دهنده قوی پوست برای درمان آفتاب سوختگی و کاهش التهاب‌های پوستی، کاهش زخم‌ها و حساسیت‌های پوستی است . علاوه بر این ماست یک پاک‌کننده ساده و دردسترس پوست است. کافی است با پنبه آرایشی آن را به پوست بمالید و مواد را از روی پوست پاک کنید.
پاک کردن آرایش صورت با عسل و جوش شیرین
عسل را همه به عنوان یک ماده ضد باکتری و ضد التهاب می‌شناسند. جوش شیرین هم دقیقاً همین ویژگی‌ها را دارد. حالا برای پاک‌سازی عمیق پوست از مواد آرایشی می‌توانید ترکیبی از آن درست کنید و آرایش را پاک کنید.

پاک کردن آرایش صورت با گلاب
کمی گلاب را روی پنبه آرایشی بریزید و پوست صورت را به طور کامل با آن پاکسازی کنید. این کار را می‌توانید هر شب قبل از خواب نیز انجام بدهید. این یک روش جادویی است. علاوه بر پاکسازی پوست پس از دو هفته از انجام این کار شما تأثیر چشمگیر آن را در شفافیت و بهبود وضعیت پوست خود احساس می‌کنید.

پاک کردن آرایش صورت با موز
موزهای بسیار رسیده و سیاه را دور نریزید. آن را کاملاً له کنید و روی پوست بمالید. آن را به مدت ۵ دقیقه روی پوست بگذارید و سپس با آب گرم پاک کنید. این کار برای پاکسازی پوست از مواد آرایشی بسیار مؤثر است و در عین حال پوست را نرم و لطیف می‌کند.

پاک کردن آرایش صورت با ژل آلوئه ورا
ژل آلوئه ورا هم برای پاک‌سازی پوست مفید است. شما می‌توانید ژل داخل میوه را بیرون بیاورید و در یک شیشه و در یخچال نگهداری کنید و هر زمان که نیاز به پاکسازی پوست دارید از آن استفاده کنید. کمی ژل را روی پنبه بمالید و آرایش چشم‌ها را براحتی پاک کنید.
</item>

        <item>ماسک های خانگی یکی از بهترین روش ها برای داشتن پوستی شفاف و زیبا است. شما هم اگر می خواهید پوست تان مانند هلو شفاف و زیبا باشد بهتر است 4 ماسک خانگی زیر را امتحان کنید.

4 ماسک خانگی برای شفاف کردن پوست صورت
پوست زیبا برای اغلب افراد به خصوص خانم ها از اهمیتی زیادی برخوردار است تا جایی كه برخی افراد هزینه های زیادی برای زیبایی صرف می كنند. برخی لک ها و چین و چروک صورت تحت تاثیر سن به وجود آمده همچنین یكی دیگر مواردی كه زیبایی صورت را تحت تاثیر قرار می دهد جوش ها، آكنه ها و اسكار های پوستی است. یكی از بهترین راه کارها برای زیبایی پوست استفاده از مواد طبیعی و ارزان خانگی است که هیچ عوارض جانبی در کوتاه مدت و بلند مدت باقی نمی گذارند.

ما به شما چند ماسک صورت خانگی را که می تواند موجب صاف شدن، جوانی، درخشش و زیبایی آن شوند معرفی می كنیم:

_ ماسك دارچین، لیمو، عسل و جوز هندی كه جوش ها و آكنه ها را ناپدید می كند
دارچین به دلیل خواص ضد میکروبی عالی آن موجب کاهش اثرات عفونت های باکتریایی پوست شده، جوز هندی نیز کمک می كند جای جوش ازبین برود زیرا دارای خواص ضد التهابی است، عسل خالص و لیمو به دلیل خاصیت ضد باكتریایی در بهبود آکنه بسیار موثر است.

1 قاشق چای خوری عسل خالص
1 قاشق چای خوری آب لیمو
1/2 قاشق چای خوری دارچین
1/2 قاشق چای خوری جوز

همه مواد تشکیل دهنده را مخلوط كرده تا زمانی که یک خمیر بدست بیایید و در صورتی كه پوست شما حساس است می توانید آب لیمو را رقیق كنید.
خمیر به دست آمده حاصل از تركیب را حداکثر 30 دقیقه بر روی صورت خود قرار داده اگر احساس سوزش كردید این زمان را تا 10 دقیقه كاهش دهید. ماسک را با آب گرم شسته و کرم مرطوب کننده پس از آن بر صورتتان بزنید.

_ ماسك زردچوبه و آلوئه ورا كه به طرز معجزه آسا پوست را مرطوب می كند
زردچوبه و آلوئه ورا تامین كننده مواد مغذی ، آنزیم ها و پلی ساکارید برای پوست است كه در سم زدایی پوست شما و در حفظ رطوبت آن كمك كننده است.
یک قاشق چای خوری آلوئه ورا را با مقداری زردچوبه با هم مخلوط كرده تا به هم چسبیده و حالت خمیری پیدا كرده و حدود 20 دقیقه بعد با آب گرم بشویید.

_ ماسک شیر و عسل خالص برای از بین بردن قرمزی پوست
شیر و عسل خالص را با هم تركیب كرده و ماسک به دست آمده را بر روی صورت بمالید این ماسك پوست قرمز و تحریک شده را تسکین می دهد.
1 قاشق غذا خوری ماست یا شیر
1 قاشق غذا خوری عسل خالص

عسل خالص و ماست یا شیر را به طور کامل با هم تركیب كرده و با استفاده از یک توپ پنبه آن را بر روی صورت خود بمالید و پس از ١٥ دقیقه آن را بشویید.

_ ماسک موز و آووکادو پوستتان را آبرسانی كرده و از شر جوش ها خلاص می شوید
این دو ماده بسیاری از مواد معدنی و ویتامین های ضروری پوست را تامین می كند.
موز را به قطعات كوچك خرد كرده وبا آووکادو درمخلوط كن تركیب كنید شما می توانید به این مخلوط عسل خالص نیز اضافه كرده و پس از 30 دقیقه صورت خود را با آب گرم بشویید این ماسك موجب مرطوب شدن پوست و محو شدن جای جوش می شود.
</item>

        <item>ماسک‌های خانگی برای درمان پوست‌های خشک بسیار خوب هستند. با درست کردن ماسک‌های مناسب می‌توانید با هزینه‌ای نه چندان زیاد از پوستتان مراقبت کنید. در اینجا چند ماسک آموزش داده شده است.

پوست‌های خشک بسیار نازک و حساس هستند. اگرچه چنین پوست‌هایی کمتر جوش می‌زنند اما پوسته پوسته شده و در نهایت به سرعت پیر می‌‌شوند. از طرفی با بالا رفتن سن، زمانی که فعالیت غده‌های چربی کم می‌‌شود، وضعیت پوست خشک به مراتب بدتر می‌‌شود. اما اگر به پوست‌تان توجه کنید، می‌‌توانید تا حد زیادی جلوی عوارض خشکی پوست را بگیرید.

توجه : قبل از گذاشتن ماسک بر روی صورت، باید صورت تان را کاملا تمیز کنید.

مواد لازم ماسک موز، عسل و جودوسر برای پوست خشک
نصف یک موز
یک دوم فنجان جودوسر
یک قاشق غذاخوری عسل و آب.

طرز تهیه ماسک موز، عسل و جودوسر برای پوست های خشک
تمام مواد فوق را با هم ترکیب کرده و به مدت 15 دقیقه بر روی پوست بگذارید. سپس با آب ولرم بشویید.

ماسک انگور برای پوست های خشک
انگور میوه‌ای بی‌نظیر برای مرطوب نگهداشتن پوست خشک‌تان است.
انگور را له کرده و به مدت 20 دقیقه روی صورت‌تان بگذارید. سپس آن را با آب بشویید و مرطوب کننده بزنید.

مواد لازم برای ماسک نارگیل برای پوست های خشک
2 قاشق غذاخوری روغن نارگیل ویرجین
حدود 3 سانتی متر موز رسیده و له شده
3 قطره روغن صمغ کندر

طرز تهیه ماسک نارگیل برای پوست های خشک
تمام مواد را با هم ترکیب کرده و به مدت 20 دقیقه بر روی پوست قرار دهید. سپس صورت تان را بشویید و مرطوب کننده بزنید.
موز آنتی اکسیدان خوبی برای پوست است و صمغ کندر هم احیاء سلولی انجام می‌‌دهد.
روغن نارگیل مرطوب کننده‌ای قوی و بسیار عالی برای پوست خشک است.

مواد لازم ماسک کره برای پوست های خشک
1 قاشق غذاخوری کره نرم
یک قاشق چایخوری عسل خام تصفیه نشده
یک چهارم قاشق چایخوری آب لیمو

طرز تهیه ماسک کره برای پوست های خشک
تمام مواد را در ظرفی ریخته و مخلوط کنید و یک لایه نازک از آن را به مدت 20 تا 30 دقیقه به روی پوست بمالید و سپس با آب گرم بشویید.
کره برای ماسک صورت کمی عجیب می‌‌آید اما اگر آن را با عسل و یک ماده مرطوب کننده دیگر مخلوط کنید می‌‌توانید پوست خشک تان را بهبود بخشید.

ماسک ماست و ویتامین E برای پوست های خشک
2 قاشق غذاخوری ماست پرچرب و بدون طعم دهنده
2 قاشق غذاخوری جوی دوسر پخته شده
یک عدد محتویات خالی شده کپسول ویتامین E
2 قاشق غذاخوری عسل.

طرز تهیه ماسک ماست و ویتامین E برای پوست های خشک
تمام مواد فوق را با هم ترکیب کرده و به مدت 15 تا 20 دقیقه به روی پوست‌تان بگذارید. سپس صورت‌تان را شسته و کرم مرطوب کننده بزنید.</item>

        <item>اگر جزو آن دسته آدم‌هایی هستید که این روزها آینه با شما زیادی رو راست شده و خط و خطوط صورت‌تان را بیشتر از قبل به روی‌تان می‌آورد، چه تقصیر، پای عبور سال‌ها باشد و چه دست ژنتیک و خلاصه به هر دلیل موجه و غیرموجهی و بدون شک به فکر رفع و رجوع این مشکل ظاهری افتاده‌اید، در همین راستا کاملا طبیعی است که اولین گزینه موردنظرتان استفاده از بوتاکس باشد.

8 توصیه مهم که قبل از بوتاکس کردن باید بدانید
شاید از کسانی باشید که تا به حال سوزن بوتاکس به پوست‌تان نخورده باشد بنابراین اصلا بعید نیست اگر اطلاعات کافی در اختیار نداشته باشید. در این صورت این مطلب را از دست ندهید، به‌خصوص اگر عزم جزمی برای استفاده از بوتاکس دارید این نوشته مختصر و مفید را که توسط دکتر پری تهیه شده، بخوانید و با آگاهی بیشتری اقدام کنید.

مرحله اول: دارو مصرف نکنید
برای تزریق بوتاکس درست مانند خیلی از عمل‌های جراحی دیگر نباید پیش از اقدام به تزریق از داروی خاصی استفاده کنید. در این زمینه بهتر است قبل از اقدام و در صورتی‌که داروی به‌خصوصی مصرف می‌کنید حتما درباره نوع دارو با پزشک خود مشورت کنید. استفاده همزمان از برخی داروها و پشت سر آن تزریق بوتاکس ممکن است سبب کبودی ناحیه‌ای شود که تزریق در آن قسمت انجام شده است پس حتما در گام اول در این باره تايید پزشک خود را بگیرید.  درواقع در چنین مواقعی فهرستي از داروها وجود دارد که شما باید قبل از تزریق بوتاکس از مصرف آنها خودداری کنید. این فهرست را از پزشک خود بخواهید یا دست‌کم شفاهی با او در این باره مشورت کنید.

اگر باردار هستید به هیچ عنوان نباید از بوتاکس استفاده کنید. همچنین افرادی که از بیماری‌های عضلانی رنج می‌برند به‌خصوص بیماری‌های اعصاب عضلانی باید درباره استفاده از تزریقات بوتاکس بسیار احتیاط کنند و چه بسا اصلا سراغ چنین تزریقی نروند. باز هم مشاوره با پزشک می‌تواند بهترین گزینه برای تصمیم‌گیری درباره این مسئله باشد.

مرحله دوم: بوتاکس درمانی!
وقتی از سلامت جسم خود برای تزریق بوتاکس مطمئن شدید باید برای تزریق‌ها به صورت خود آماده باشید. البته تصور قضیه شاید کمی برایتان دشوار باشد اما در طول تزریق این ترس به مرور از بین خواهد رفت. در عین حال برای اینکه درد و مشکلی را احساس نکنید شاید تصمیم بگیرید از کرم‌هایی استفاده کنید که صورت شما را بی‌حس کنند. انواع این کر‌م‌ها در داروخانه‌های معتبر موجود هستند اما باز هم باید با مشورت پزشک کرم مورد تايید وی را تهیه کنید.

معمولا در استفاده از این کرم‌ها نباید صرفه‌جویی کنید و درواقع باید لایه ضخیمی از کرم را روی پوست خود بمالید. البته نباید اجازه بدهید کرم روی صورت شما خشک شود، بنابراین پیش از تزریق باید زمان را کاملا کنترل کنید. البته برای جلوگیری از خشک شدن کرم روی پوست صورت‌تان می‌توانید از کیسه‌های پلاستیکی استفاده کنید و کیسه را روی سطح پوست بچسبانید به این ترتیب کرم بی‌حس کننده صورت شما هم خشک نخواهد شد و برای تزریق در بهترین حالت باقی خواهد ماند.

در عین حال فراموش نکنید که این کرم‌ها باید یک ساعت قبل از تزریق روی سطح پوست مالیده شود تا در زمان تزریق آن‌طور که باید و شاید پوست شما را بی‌حس کرده باشد. بهترین حالت ممکن این است که یک ساعت پیش از تزریق بوتاکس به کلینیک یا مطب پزشک خود بروید و همان‌جا کرم را روی سطح پوست بمالید و زمان باقیمانده تا تزریق را به مطالعه بپردازید و آرامش خود را هم به این طریق بالا ببرید.
مرحله سوم: درد کمتر، تزریق بهتر
یک ساعت گذشته و حالا شما آماده تزریق هستید. پزشکان در این مرحله معمولا کرم روی صورت شما را که حالا دیگر تقریبا پوست‌تان را بی‌حس کرده با الکل پاک می‌کنند. بهتر است بعد از پاک کردن صورت برای محکم‌کاری و به حداقل رساندن مقدار کیسه یخ روی سطح پوست استفاده شود در این صورت دردی که حالا به واسطه بی‌حسی صورت کمتر شده باز هم کاهش پیدا خواهد کرد، ضمن اینکه این کار با انقباض رگ‌های خونی مانع از کوفتگی و کبودی بعد از تزریق خواهد شد.

مرحله چهارم: وقتی دکتر شما متبحر باشد
پزشک بوتاکس را تزریق می‌کند. نقاطی که تزریق در آنها انجام شده بوتاکس را مستقیم به ماهیچه‌ها منتقل می‌کنند. فاصله محل‌های تزریق بوتاکس بسیار حائزاهمیت است.  اگر این فاصله‌ها در تزریق پیشانی بیش از حد کم باشد، ممکن است تا ماهیچه‌های چشم بسط پیدا کرده و سبب دوبینی و مشکلات اینچنینی شود، بنابراین پیش از تزریق از اینکه یک پزشک این کار را برای شما انجام می‌دهد مطمئن شوید چون در این‌صورت مهارت او مانع از بروز هر مشکلی خواهد شد.

درواقع تزریق صحیح بوتاکس یک هنر است.  در شرایطی که برخی بیماران به از کار افتادن کامل ماهیچه‌ها براثر تزریق بوتاکس احتیاج دارند برخی دیگر فقط نیاز به کمی ضعف ماهیچه‌ای خواهند داشت که این مهم با تشخیص پزشک محقق می‌شود. پزشکان می‌توانند با تشخیص صحیح فقط قسمتی از ماهیچه‌ها را که احتیاج دارند، تزریق کنند نه همه آن موضع خاص را. به عنوان مثال اگر یک طرف صورت ماهیچه‌های قوی‌تری داشت، می‌توانند با تزریق بوتاکس به آن قسمت خاص نتیجه بهتری را برای مراجعه‌‌کنندگان رقم بزنند. مهم این است که تزریق بوتاکس توسط پزشک متبحر انجام شود تا با چنین تشخیص‌های بجایی بهترین نتیجه ممکن به دست بیاید.

مرحله پنجم: پرس‌وجو از پزشک
نتیجه نهایی در تزریق بوتاکس به عوامل متعددی بستگی دارد. مثلا یکی از این عوامل می‌تواند مقدار دوز بوتاکسی باشد که تزریق شده است. درواقع دلیل تزریق یا تعداد آن مهم نیست بلکه مهم میزان واحدی است که تزریق شده، بنابراین اگر این مسائل برای شما حائزاهمیت است، می‌توانید به راحتی درباره آنها با پزشک خود صحبت کنید و از ماجرا آگاه شوید.

مرحله ششم: 10 دقیقه تا پیوند ماهیچه و بوتاکس!
بعد از تزریق شما باید همچنان 10 دقیقه‌ای منتظر بمانید تا بوتاکس تزریق شده توسط ماهیچه‌ها جذب شود. بعد از اینکه پس از تزریق 10 دقیقه تا یک ربع دیگر هم در مطب یا کلینیک پزشک منتظر ماندید تا ماهیچه‌ها بوتاکس را جذب خود کنند، می‌توانید به منزل بروید.

در منزل می‌توانید خیلی راحت آشپزی کنید، کتاب بخوانید، قهوه‌ای درست و نوش‌جان کنید و برنامه دلخواه‌تان را از نظر بگذرانید و برای 2 ساعت آینده هیچ دغدغه‌ای نداشته باشید. بوتاکس در این فاصله زمانی به ماهیچه‌های شما پیوند خورده و دیگر نمی‌تواند به نقاط دیگری بسط و گسترش پیدا کند.

خانم‌ها حتی بعد از این دو ساعت می‌توانند در مناطقی که تزریق روی آنها انجام شده آرایش سبکی کنند و چه‌بسا به کارهای روزمره‌شان بپردازند بدون اینکه نگرانی‌اي بابت چیزی داشته باشند. هر چند در مورد آرایش هم بهتر است بعد از پرس و جو از پزشک خود با فراغ بال بیشتری اقدام کنید و از هر نظر خیال‌تان آسوده باشد، اما در عین حال یک نکته را فراموش نکنید؛ در روزی که بوتاکس تزریق کرده‌اید به هیچ عنوان ورزش نکنید. در این زمینه بهتر است محتاط باشید. البته همان یک روز کافی است اما به هر حال کار از محکم‌کاری عیب نخواهد کرد. اگر دنبال بهترین نتیجه هستید در این موارد دقیق و جدی باشید.

مرحله هفتم: 2 تا 14 روز انتظار
شما قطعا نمی‌توانید بلافاصله نتیجه تزریق را مشاهده کنید. نتیجه نهایی تزریق بوتاکس در هر ناحیه‌ای از صورت شما بین 2 تا 14 روز طول خواهد کشید و بعد از آن شما می‌توانید مشاهده کنید که تزریق چطور جواب داده است. البته تجربه برخی پزشکان نشان داده بعضی مراجعه‌کنندگان بلافاصله بعد از تزریق نتیجه را دیده‌اند طوری‌که گویی بلافاصله ماهیچه‌هایی که مورد تزریق بوتاکس قرار گرفته‌اند، فلج شده‌ و این همان نتیجه‌ای است که بیمار قصد دارد زودتر ببیند. با این حال همین پزشکان بر این عقیده‌اند که تاثیر بلافاصله و در لحظه‌ بوتاکس از نظر فیزیکی غیرممکن است و این موضوع صرفا یک اتفاق روانی است.

مرحله هشتم: بوتاکس اول، دوم و...
اولین اثرگذاری بوتاکس در فاصله‌ زمانی بین 2 تا 6 ماه طول خواهد کشید. خب این ماندگاری بین افراد مختلف متفاوت است. درواقع برای کسانی‌که اولین تزریق را تجربه می‌کنند نکته قابل اهمیت زمان تزریق بعدی است. باید در این زمینه کاملا آگاهانه عمل شود، چون زمان تزریق بعدی باید وقتی اتفاق بیفتد که تزریق اول تاثیر خود را از دست داده باشد. شما به مرور زمان متوجه خواهید شد که هر تزریق چند ماه برای‌تان جواب خواهد داد. البته نباید برای تزریق دوم آنقدر صبر کنید تا تاثیر اولین بوتاکس کاملا از بین برود.

زمانی كه بوتاکس اول ضعیف شده و اثرات تزریق کم‌کم در حال از بین رفتن است باید برای تزریق بعدی اقدام کنید. درواقع هدف از تزریق بوتاکس این است که ماهیچه‌ها از کار کردن باز داشته شوند و قرار بر این است که ماهیچه‌ها کشته شوند نه اینکه دوباره بازسازی شوند. بعد از 2 سال تزریق در فاصله‌های زمانی مشخص، ماهیچه‌ها دیرتر از سابق خودشان را ریکاوری می‌کنند و بعد از آن اصلا بعید نیست فاصله‌های زمانی تزریق‌های بوتاکس افراد به فواصل 2 ساله تبدیل شود.</item>

        <item>پوست وسیع ترین ارگان بدن بوده که سلامت و زیبایی آن از اهمیت بالایی برخوردار است. باید گفت پوستی زیبا به نظر می رسد که سالم باشد. اگر پوست شما انباشته از آلودگی، چربی و سموم بدن باشد، نمی توان آن را پوستی سالم و البته زیبا دانست. سم زدایی از این ارگان کار چندان سختی نیست. کافیست کمی وقت برای این منظور اختصاص دهید.

بخور بدهید
حمام بخار یا بخور در ناحیه صورت، منافذ پوست را باز می کند. برای این منظور، صورت خود را تمیز کنید. 3 لیوان آب را بجوشانید و از هر کدام از گیاهان بومادران، مریم گلی، اکلیل کوهی  و نعنای وحشی، یک قاشق چایخوری به این آب اضافه کنید. پس از 5 دقیقه که دم کشید، صورت را در فاصله 25 سانتیمتری ظرف بگیرید و در حالیکه چشمانتان بسته است، ده دقیقه صبر کنید. سپس صورت را با آب سرد بشویید و به آرامی با حوله خشک کنید.

آب بنوشید
روزانه هشت تا ده لیوان آب بنوشید. این میزان آب، بدن را تا حدودی آبرسانی می کند و در نتیجه انعطاف پذیری و نرمی پوست حفظ شده و از تجمع سموم بدن در لایه فوقانی پوست جلوگیری می شود.

ماسک خاک رس در پاکسازی پوست بسیار موثر است
برای حفظ آب در لایه داخلی پوست و در نهایت کمک به دفع آن، باید هر روز از کرم مرطوب کننده استفاده کنید.

صورتتان را برس بکشید
کشیدن یک برس نرم بر روی پوست، یک ترفند ژاپنی است که به گردش خون در سطح پوست و در نتیجه اکسیژن رسانی به این قسمت کمک می کند. با این کار، منافذ پوست کاملا باز و سموم به راحتی از آن دفع می شوند.
ماساژ را دریابید
ماساژ پوست با روغن زیتون، آن را شفاف می کند. روغن زیتون خاصیت مرطوب کنندگی دارد.

آنتی اکسیدان مصرف کنید
مصرف مواد غذایی که حاوی چربی های غیر اشباع و امگا 3 هستند، مثل ماهی، گردو، روغن کلزا و نیز میوه ها و سبزیجات که حاوی آنتی اکسیدان هستند، از انسداد کبد جلوگیری می کند و در نتیجه پاکسازی پوست به راحتی انجام می گیرد.

ماسک را فراموش نکنید
ماسک خاک رس در پاکسازی پوست بسیار موثر است.

دمنوش ها نیز موثرند
مصرف ریشه ارقیطون برای تعریق پوست و پاکسازی آن بسیار نافع است. برای این منظور، نیم لیتر آب را بجوشانید و 10 گرم ریشه گیاه ارقیطون (بابا آدم) را به آن بیافزایید. وقتی غلظت مواد به یک سوم رسید، آن را صاف کنید و در ظرفی بریزید. روزانه سه فنجان از این جوشانده را بصورت ولرم میل کنید.

سیگار را ترک کنید
مصرف سیگار را متوقف کنید. سیگار منافذ پوست را مسدود می سازد.</item>

        <item>با دوبار استفاده از اين ماسک جادویی آكنه ها، چروک و اسكارهای پوستتان از بين می رود.

پوست زیبا چهره براي اغلب افراد به خصوص خانم ها از اهميتي زيادي برخوردار است تا جايي كه برخي افراد هزينه هاي زيادي براي زيبايي صرف مي كنند برخي لک هاو چین و چروک صورت تحت تاثير سن به وجود آمده همچنين يكي ديگر مواردي كه زيبايي صورت را تحت تاثير قرار مي دهد جوش ها، آكنه ها و اسكار هاي پوستي است.

يكي از بهترین راه کارها برای زيبايي پوست استفاده از مواد طبیعی و ارزان خانگي است که هیچ عوارض جانبی در کوتاه مدت و بلند مدت باقي نمي گذارند.

ما به شما چند ماسک صورت خانگی را که می تواند موجب صاف شدن، جواني، درخشش و زيبايي آن شوند معرفي مي كنيم:

ماسكي كه جوش ها و آكنه ها را ناپديد مي كند

1. دارچین، لیمو، عسل و جوزهندي
دارچین به دلیل خواص ضد میکروبی عالی آن موجب کاهش اثرات عفونت های باکتریایی پوست شده، جوز هندی نيز کمک مي كند جای جوش ازبين برود زیرا دارای خواص ضد التهابی است، عسل خالص و لیمو به دليل خاصيت ضد باكتريايي در بهبود آکنه بسيار موثر است.

مواد تشکیل دهنده، آماده سازی و کاربرد:
1 قاشق چای خوری عسل خالص
1 قاشق چای خوری آب لیمو
1/2 قاشق چای خوری دارچین
1/2 قاشق چای خوری جوز

همه مواد تشکیل دهنده را مخلوط كرده تا زمانی که یک خمیر بدست بياييد و در صورتي كه پوست شما حساس است می توانید آب لیمو را رقیق كنيد.

خمیر به دست آمده حاصل از تركيب را حداکثر 30 دقیقه بر روی صورت خود قرار داده اگر احساس سوزش كرديد اين زمان را تا 10 دقیقه كاهش دهيد. ماسک را با آب گرم شسته و کرم مرطوب کننده پس از آن بر صورتتان بزنيد.
ماسكي كه به طرز معجزه آسا پوست را مرطوب مي كند

2. زردچوبه و آلوئه ورا
زردچوبه و آلوئه ورا تامين كننده مواد مغذی ، آنزیم ها و پلی ساکارید براي پوست است كه در سم زدایی پوست شما و در حفظ رطوبت آن كمك كننده است.

یک قاشق چای خوری آلوئه ورا را با مقداري زردچوبه با هم مخلوط كرده تا به هم چسبيده و حالت خميري پيدا كرده و حدود 20 دقیقه بعد با آب گرم بشویید.

قرمزی پوست را با اين ماسك از بين ببريد

3.شیر و عسل خالص
شیر و عسل خالص را با هم تركيب كرده و ماسک به دست آمده را بر روي صورت بماليد اين ماسك پوست قرمز و تحریک شده را تسکین مي دهد.

مواد تشکیل دهنده، روش آماده سازی و کاربرد:
1 قاشق غذا خوری ماست یا شیر
1 قاشق غذا خوری عسل خالص

عسل خالص و ماست یا شیر را به طور کامل با هم تركيب كرده و با استفاده از یک توپ پنبه آن را بر روي صورت خود بماليد و پس از ١٥ دقيقه آن را بشوييد.

پوستتان را آبرساني كرده و از شر جوش ها خلاص شويد

4. موز و آووکادو
اين دو ماده بسیاری از مواد معدنی و ویتامین های ضروری پوست را تامين مي كند.

موز را به قطعات كوچك خرد كرده وبا آووکادو درمخلوط كن تركيب كنيد شما مي توانید به اين مخلوط عسل خالص نيز اضافه كرده و پس از 30 دقیقه صورت خود را با آب گرم بشویید اين ماسك موجب مرطوب شدن پوست و محو شدن جای جوش مي شود.</item>

        <item>خیار به دلیل برخورداری از آب فراوان، بافت منحصر به فرد و از همه مهمتر تنوع ویتامین ها و مواد مغذی، در تهیه انواع ماسک های پوست، مو و صورت مورد استفاده قرار می گیرد.

انواع ماسک خیار برای پوست
قبل از استفاده از هر ماسکی، ابتدا مقداری از آن را روی قسمت داخلی ساعد خود امتحان کنید. اگر بعد از گذشت چند دقیقه هیچ یک از آثار حساسیت نظیر التهاب، سوزش، خارش، قرمزی پوست و … مشاهده نشد می توانید از ماسک استفاده کنید، در غیر این صورت بایستی از اعمال این ماسک به پوست یا صورت خود پرهیز نمایید.

ماسک صورت خیار و بلغور جو دوسر
اگر پوست چرب مستعد آکنه دارید، از ماسک صورت خیار و بلغور جو دوسر برای کنترل چربی پوست خود استفاده کنید. بلغور جو دوسر پوست صورت را لایه برداری کرده و چربی های اضافی و سلول های مرده سطح پوست را تمیز می کند. خیار هم پوست صورت را هیدراته کرده و باعث شادابی و طراوت می شود. این ماسک همچنین دارای خاصیت ضد عفونی و ضد باکتریایی است و علاوه بر پاکسازی عمیق منافذ پوستی، پوست صورت را مرطوب هم می کند.

نصف یک خیار تازه
یک قاشق غذاخوری پودر بلغور جو دوسر
یک قاشق غذاخوری عسل

خیار را پوست کنده و به صورت پوره در آورید. پودر بلغور جو دوسر و عسل را به پوره خیار اضافه کرده و به خوبی با هم ترکیب کنید. صورت خود را با آب گرم شسته و با حوله ای تمیز خشک کنید. مخلوط خیار، بلغور جو دوسر و عسل را با نوک انگشتان خود، به صورت دایره ای روی صورت بمالید. پس از ۲۰ دقیقه یا پس از آنکه ماسک خشک شد صورتتان را ابتدا با گرم و سپس با آب سرد بشویید.

ماسک خیار و گلاب ( شفاف کننده پوست)
در یک کاسه کوچک نصف فنجان چایخوری آب لیموترش، یک قاشق چایخوری آب خیار و چهار قطره گلاب را با هم مخلوط کنید و با نوک یک چنگال به خوبی هم بزنید. سپس آن را برای ۱۵ دقیقه روی پوست گردن و صورت قرار دهید. این ماسک باعث شفاف شدن پوست می شود.

ماسک خیار ، نعنا و تخم مرغ ؛ شاداب و نرم کننده پوست
خیار را پوست کنده و تخم های آنرا خارج کنید. ۵ ۴ عدد برگ نعنا را خرد کرده و به خیار اضافه کنید و میکس کنید. سفیده یک تخم مرغ را جداگانه هم بزنید و بعد به مخلوط خیار و نعنا اضافه کنید. این ترکیب را به مدت ۲۰ دقیقه روی صورت خود بگذارید سپس با آب بشویید و با دستمال خشک کنید.

ماسک خیار و لیمو ترش:
خیار رنده شده را با آب لیمو و یک قاشق عسل مخلوط کنید تا از افتادگی پوست و چروک آن جلوگیری کند.
ماسک برای برطرف کردن کک و مک:
خیار حلقه شده را در یک لیوان شیر بریزید و بعد از گذشت 5 دقیقه با پنبه مخلوط را به صورت بمالید.

ماسک خیار و لیمو ترش ،کاهش دهنده چین و چروک
خیار را با پوست رنده کنید. دو عدد لیمو ترش را درون آن بچکانید و یک قاشق عسل نیز به آن اضافه کنید. می توان از رنده شده ی پوست لیمو هم در ماسک استفاده کرد. خیار باعث سفتی پوست و جلوگیری از افتادگی؛ خنک کنندگی و کاهش چین و چروک می شود.

ماسک خیار برای جوش صورت – ماسک صورت خیار و کیوی
یک عدد کیوی متوسط
نصف یک عدد خیار
۱۰-۵ دانه انگور درشت (یا ۵ عدد توت فرنگی)

کیوی را پوست بگیرید و درون مخلوط‌کن بریزید. دانه‌های ریز درون کیوی به صورت بسیار سطحی از پوست شما لایه‌برداری می‌کند و باعث نرمی و صافی پوست می‌شود. کیوی نیز یک منبع غنی از آلفاهیدروکسی اسید است و می‌تواند چربی زیاد پوست شما را بسیار کم کند و جوش‌های سرسیاه را از بین ببرد و رنگ چهره را روشن کند. انگورها را داخل مخلوط‌کن بریزید، انگور دارای مقداری آلفاهیدروکسی اسید است که می‌تواند پوست را تا حدودی تمیز کند. البته اگر بتوانید به جای انگور از توت‌فرنگی استفاده کنید اثر بیشتری دارد و می‌تواند تا حد زیادی آکنه‌ها و جوش‌های شما را کاهش ‌دهد و رنگ صورت شما را باز کند.

درآخر خیار پوست کنده را نیز به این مخلوط اضافه کنید و همه را خوب با هم مخلوط کنید تا مخلوط حالت چسبی پیدا کند. می‌توانید ۲ حلقه از خیار را نگه دارید تا هنگام قرار دادن ماسک روی صورت‌تان این حلقه‌های خیار را روی چشم‌های‌تان قرار دهید. خیار تا حد زیادی حلقه‌های سیاه زیرچشم را برطرف می‌کند. همچنین PH خیار نزدیک به پوست صورت است و در نتیجه پوست را به خوبی تمیز و تغذیه می‌کند و باعث آبرسانی به پوست می‌شود.

قبل از این‌‌که ماسک را روی صورت‌تان بگذارید، صورت‌تان را با آب گرم بشویید و خشک کنید. سپس این ماسک را به آرامی روی صورت‌تان کاملا ماساژ دهید. حدود ۵ تا ۱۰ دقیقه صبر کنید و بعد ماسک را با آب سرد از روی صورت‌تان پاک کنید. همان طور که خواندید تهیه ماسک برای پوست چرب با استفاده از کیوی و انگور (توت فرنگی) و خیار کاری ساده و لذتبخش است.

ماسک خیار و نعناع ، کاهش دهنده التهابات پوستی
برای مقابله با تاثیرات نامطلوب گرما روی پوست از ماسک نعناع استفاده کنید. یک عدد خیار را رنده کرده و با نعناع تازه کوبیده شده و یک قاشق چای خوری آب لیموی تازه و یک عدد سفیده تخم مرغ مخلوط کنید و به مدت ۱۵ دقیقه روی صورت تان بمالید.

این ماسک به دلیل دارا بودن خیار و نعناع نقش مفیدی در کاهش التهابات پوستی ایفا می کند.

طرز تهیه ماسک خیار برای جوش صورت – ماسک صورت ماست و خیار
ماسک صورت ماست و خیار یکی از بهترین روش‌های میباشد که صورت شما را مثل آینه می کند. این روش نه تنها باعث روشنی پوست صورت میشود بلکه جوش‌های شما را تا حدی کوچک و از بین می برد. برای تهیه این نوع ماسک باید دستور عمل زیر را انجام دهید.

یک عدد خیار
یک قاشق سوپ خوری ماست

ابتدا یک عدد خیار را رنده کنید (توجه داشته باشید خیار حتما باید به وسیله رنده، رنده شود) سپس یک قاشق سوپ خوری ماست اضافه کنید. (ماست حتما باید کم چرب باشد نه پر چرب). سپس این دو را هم بزنید تا کاملا مخلوط شود. بهتر است که ماسک را به شخص دیگر بدهید تا به صورتتان بزنند. به صورت خوابیده باشید تا ماسک بهتر بروی صورت شما بماند و به مدت ۲۰ دقیقه صبر کنید سپس صورت خود را با آب سرد و صابون مخصوص صورت بشویید.

ماسک تخم خیار، کدو و خربزه  ، از بین برنده روزنه های پوست
مقدار مساوی تخم خیار، کدو و خربزه بخرید. این تخم ها را جداگانه آسیاب کرده و به صورت پودر درآورید. این پودرها را مقدار مساوی در لیوانی شیر مخلوط کرده و آن قدر بهم بزنید تا قوامی کرم مانند یابد. مخلوط مذکور را به صورت و گردنتان مالیده و ۲۰ دقیقه صبر کنید. سپس آن را با گلاب بشویید. این ماسک برای پوست هایی که روزنه بزرگ بسیاری دارد مفید می باشد.</item>

        <item>آیا میدانید روغن زیتون تاثیراتی فوق‌العاده در رشد و سلامت ناخن‌های شما دارد؟! ما شما را با کاربردهای روغن زیتون برای ناخن آشنا میکنیم…

اگر ناخن‌ شكننده دارید: برای اینكه شكنندگی ناخن‌هایتان را از بین ببرید، یك‌چهارم فنجان روغن‌زیتون را به آرامی گرم كرده،‌ سپس یك كپسول ویتامین E باز كنید و درون آن بریزید. این مخلوط را روی كوتیكول‌ها (پوست اطراف ناخن) و سطح ناخن‌ها ماساژ دهید. روغن زیتون این مخلوط ناخن‌ها را قوی كرده و باعث افزایش انعطاف‌پذیری آنها می‌شود و ویتامین E نیز ناخن‌ها را تغذیه می‌كند.

اگر ناخن‌های شما نرم است: اگر دوست دارید ناخن‌هایی سفت و محكم داشته باشید، نصف فنجان پوسته گردو را خوب بكوبید تا پودر شود، سپس با یك قاشق غذاخوری روغن زیتون، یك قاشق غذاخوری روغن كرچك و یك قاشق غذاخوری عسل مخلوط كنید تا كاملا به شكل چسب شود، این چسب را روی ناخن‌هایتان ماساژ دهید و سپس بشویید، برای محكم شدن ناخن‌ها‌ی‌تان این كار را دو بار در هفته انجام دهید.

اگر می‌خواهید ناخن‌های‌تان زودتر رشد كند: برای كمك به رشد ناخن‌ها، نصف فنجان گوجه‌فرنگی رنده شده را با 2 قاشق غذاخوری روغن زیتون در یك كاسه مخلوط كنید و حدود 10 دقیقه انگشتان‌تان را داخل این مخلوط نگه دارید و سپس انگشتان‌تان را آب بكشید و با حوله‌ای آنها را خشك كنید. گوجه‌فرنگی دارای بیوتین است،‌ بیوتین یك ماده طبیعی شناخته شده برای رشد ناخن‌ها و مو است. روغن زیتون نیز به حفظ رطوبت ناخن‌ها و كوتیكول‌ها كمك می‌كند.</item>

        <item>برای درمان پرمویی و موهای زاید لازم است علل هر کدام جداگانه بررسی شود. درمان موهای زاید و پرمویی متفاوت بوده و درمان‌های خودسرانه برای پرمویی یا موهای زاید، می تواند مشکل آفرین باشد

خودسرانه اقدام به درمان موهای زاید نکنید
دکتر عرفانی  متخصص پوست و مو، با اشاره به اینکه پر مویی معمولا در کل بدن ایجا می‌شود، گفت: پر مویی معمولا در نواحی مانند چانه، روی سینه و نواحی ران‌ها ایجاد می‌شود.

این متخصص پوست و مو با بیان اینکه یکی از علت‌های ایجاد موی زاید، اختلالات هورمونی است، اضافه کرد: یکی از علل ایجاد موهای زائد در زنان، افزایش سطح هورمون‌های مردانه است که علاوه بر رشد موهای زائد، موجب ریزش موی سر و ایجاد آکنه نیز می‌شود.

این متخصص پوست و مو با اشاره به اینکه یکی از روش‌های رفع موهای زاید و پرموئی، لیزر است، اضافه کرد: معمولا  70 درصد موهای ضخیم و مشکی با چندین مرتبه لیزر از بین می‌روند، البته افرادی که موی زاید دارند باید پیش از اقدام به لیزر موها، علل ایجاد آن را ریشه‌یابی و درمان کنند.

دکتر عرفانی ادامه داد: موی زائد معمولا در زنانی دیده می‌شود که مبتلا به کیست‌های تخمدانی هستند و این افراد بهتر است پیش از اقدام برای از بین بردن موهای زائد، دورهای درمانی را طی کرده باشند.

وی در خصوص درمان‌های طب سنتی و استفاده از برخی روغن‌ها مانند روغن مورچه به منظور کمتر شدن موی زاید، گفت: اطلاع خاصی در این زمینه ندارم، اما بهتر است افراد اقدام به درمان خودسرانه موهای زائد نکنند؛ زیرا چنین مشکلاتی به راحتی قابل درمان نیست.</item>

        <item>پاکیزگی و حفظ سلامت بدن، بخصوص پوست بدن و در درجه اول پوست صورت به عنوان اولین نمایش ظاهری هر فرد، بعنوان دغدغه ای برای همه، بخصوص خانم ها مطرح می باشد. در این مقاله به شرح تاثیر شوینده ها بر پوست، این رکن اصلی زیبایی و سلامت بدن می پردازیم.

شوینده ها و تاثیر انواع شوینده ها بر پوست بدن شما
دغدغه این روزهای کمیته بررسی محیط‌‌‌ زیست مجلس عوام بریتانیا، حضور و تاثیر ریزدانه‌های پلاستیکی بر سلامت انسان و محیط زیست است. چند سالی است از این ریزدانه‌ها برای ایجاد زبری و سایش با هدف زدودن جرم، چرک یا لایه‌های مرده سطح پوست، در محصولات آرایشی و بهداشتی همچون خمیردندان و شامپوهای مایع استفاده می‌شود.

نرم‌کنندگی، شفافیت و جرم‌زدایی به عنوان خواص استفاده از محصولات حاوی این ریزدانه‌ها تبلیغ می‌شود، اما بررسی منتقدان نشان می‌دهد، هیچ یک از این اهداف محقق نمی‌شود، چراکه این ریزدانه‌ها نرم‌تر از آن هستند که باعث جداسازی سلول‌های مرده سطح پوست شوند.

گزارش بی‌بی‌سی، یادآور این نکته بود که مصرف شوینده‌های حاوی ریزدانه‌های پلاستیکی در میان مردم بسیار شایع بوده و لازم است برای پیشگیری از آسیب‌های احتمالی به پوست به نوع شوینده‌های مصرفی خود توجه بیشتری داشته باشیم.

دکتر احسانی، متخصص پوست و مو با تأکید بر این که استفاده از شوینده‌های قوی می‌تواند به جای تاثیرگذاری مثبت نتیجه عکس داشته باشد، می‌گوید: مصرف شوینده‌ها باید براساس نوع پوست اعم از چرب، معمولی، خشک یا مختلط انجام گیرد.

وی تأکید می‌کند: تعداد دفعات شست‌وشو در روز را میزان چربی یا خشکی پوست تعیین می‌کند. کسانی که پوست چرب دارند، هر روز باید پوست خود را بشویند.

شوینده‌های ملتهب‌کننده
التهاب پوست مشکلی شایع است، اما مسری و تهدیدکننده نیست و به شکل قرمزی و خارش پوست بروز می‌کند. دکتر احسانی، استفاده نادرست از شوینده‌ها را در التهاب پوست موثر می‌داند و می‌گوید: بدون توجه به تبلیغات وسیعی که در رابطه با شوینده‌های ترکیبی و مختلط با خواصی همچون روشن‌کننده پوست، لایه‌بردار و... می‌شود، افراد باید شوینده‌های ساده و متناسب با پوستشان تهیه کنند.

این متخصص پوست خاطرنشان می‌کند: علاوه بر شست‌وشوی زیاد مخصوصا با شوینده‌های غیرمرتبط با پوست، کمبود مصرف آب و افزایش سن در خشکی پوست تاثیر دارد.

پن‌ها، مناسب‌ترین شوینده برای پوست‌های حساس
صابون در علم شیمی، نمک یک اسید چرب است که از گذشته تا امروز برای شست‌وشوی پوست از آن استفاده می‌شده است. نتایج تحقیقات سال‌های اخیر نشان می‌دهد، استفاده از صابون بیشتر برای شستن پوست‌های چرب و مستعد جوش مناسب است، اما نظافت پوست‌های خشک و حساس راهکار دیگری دارد. دکتر داوودی، متخصص پوست و مو در این باره می‌گوید: شوینده‌های مایع و غیرصابونی همچون پن‌ها مناسب‌ترین و سازگارترین شوینده برای پوست‌های خشک و حساس هستند.

وی ادامه می‌دهد: افراد دارای پوست حساس و خشک نیاز نیست هر روز پوستشان را بشویند مگر آن که از مواد غیرصابونی و پن‌های ملایم استفاده کنند. پاک‌کننده‌هایی که PH آنها 5/4 تا 5 باشد، مناسب پوست‌های حساس و خشک است و بالاتر از این میزان برای پوست‌های چرب مناسب است.

این متخصص پوست درباره مصرف اسکراب‌ها می‌گوید: با توجه به خاصیت لایه‌برداری این محصول، استفاده هفته‌ای یک تا دو بار مناسب است. البته پوست‌های چرب می‌توانند بیشتر از آن استفاده کنند.

مضرات استفاده مکرر از دستمال مرطوب
دستمال مرطوب نیز نوعی شوینده محسوب می‌شود که هر روز بر تعداد مصرف‌کنندگان آن به واسطه اقتصادی بودن، کاهش مصرف آب و رایحه خوب و لطافت پوست آن افزوده می‌شود.

دکتر داوودی درباره نحوه و میزان مصرف این پاک‌کننده می‌گوید: الکل و حلال‌های شیمیایی، مواد اصلی دستمال مرطوب را تشکیل می‌دهند که توانایی ضدعفونی، چربی‌زدایی و رفع آلودگی را دارند، اما استفاده از آنها باید به صورت مقطعی و گذرا باشد.

وی تأکید می‌کند: استفاده مکرر این پاک‌کننده‌ها می‌تواند باعث خشکی و حساسیت پوست شود. این موضوع، نکته مهمی است که مادران نیز هنگام استفاده برای نظافت پوست بچه‌ها باید به آن توجه کنند.

به گفته دکتر داوودی افرادی که پوست چرب دارند، تا زمانی، دچار مشکل نشوند، می‌توانند از این پاک‌کننده‌ها بیش از سایرین استفاده کنند. دستمال مرطوب نیز متناسب با نوع پوست تولید می‌شود و بهتر است موقع خرید، مصرف‌کنندگان به این موضوع توجه داشته باشند.

ریسک ابتلا به سیاه زخم با سفیدآب
سفیدآب یا روشور، نوعی لایه‌بردار و سفیدکننده پوست بدن است که به طور سنتی در ایران به شکل توپ‌های کوچک سفیدرنگ تولید می‌شود که از آن برای لایه‌برداری پوست‌های مرده استفاده می‌شود.

دکتر داوودی، زیاده‌روی در مصرف وسایل کمکی شست‌وشو مانند لیف، کیسه و سفیدآب را باعث خراش پوست و آسیب آن می‌داند و می‌گوید: حضور 30تا40 ثانیه‌ای شوینده روی پوست کافی است و دیگر نیازی به استفاده از کیسه یا سفید آب نخواهد بود.

این متخصص پوست و مو استفاده از سفیدآب را توصیه نمی‌کند و می‌گوید: با توجه به این که این محصول با استفاده از نخاع برخی حیوانات و نوعی خاک تهیه می‌شود و امکان بیمار بودن نخاع حیوان وجود دارد، بهتر است مصرف نشود. حتی گزارش ابتلا به سیاه زخم از طریق مصرف سفیدآب دریافت کرده‌ایم.

تفاوتی بین شوینده ایرانی و خارجی نیست
چند سالی است افرادی به عنوان مشاور پوست در داروخانه‌ها مستقر هستند که الزاما متخصص پوست نیستند. تعدادی از آنها بعد از گذراندن یک دوره کوتاه، محصولات تجاری شرکت‌های داخلی و خارجی را به مصرف‌کنندگان معرفی می‌کنند.

دکتر داوودی در پاسخ این پرسش که شوینده پیشنهادی این مشاوران تا چه اندازه قابل اعتماد است، می‌گوید: اغلب این مشاوره‌ها اطمینان بخش است، اما از آنجا که یکی از اهداف آنها فروش محصولی است که نمایندگی فروش آن رادارند، گاهی در معرفی تاثیرات محصول مخصوصا فرآورده‌های خارجی افراط می‌کنند، چراکه فروش محصولات خارجی سود بیشتری دارد. تنوع و نوع بسته‌بندی خارجی‌ها باعث جذب بیشتر مصرف‌کننده می‌شود.

دکتر داوودی تأکید می‌کند: هیچ تفاوتی بین فرمولاسیون شوینده‌های داخلی و خارجی وجود ندارد، به گونه‌ای که من خودم از شامپوی ایرانی استفاده می‌کنم.</item>

        <item>آیا شما نیز از آن ترک‌های ریز زشتی که در نقاط نامناسبی از پوست ظاهر شده‌اند، رنج می‌برید؟ بله.... علائم کشش پوست. اگر به بازوها، ران‌ها، کپل، شکم یا سینه خود دقت کنید، احتمالاً آرزو می‌کنید که ای کاش می‌شد برای همیشه از شر آن‌ها خلاص شوید.

قطعاً برای بهبود ظاهر آن‌‌ها می‌توان از کرم‌ها، مرهم‌های موضعی و حتی جراحی استفاده نمود. اما در عین حال، ورزش‌های خاصی نیز برای کاهش آن‌ها و البته ظاهر بهترشان وجود دارد. در واقع ورزش بهترین روش است زیرا موجب سفت شدن پوست و عملکرد بهتر و سلامت گردش خون می‌گردد. در اینجا سه ورزش متفاوت بر اساس نقاط مختلف بدن ارائه می‌شود که کمک می‌کند تا این علائم محو شوند.

تمرینات ورزشی برای ترک های پوستی
ورزش‌هایی از قبیل lateral leg circles (چرخش جانبی پا) انجام دهید که عضلات پا را تقویت و فرم می‌دهد. بدین منظور حداقل ۱۰ حرکت دورانی به سمت جلو و ۱۰ حرکت دورانی به سمت عقب انجام دهید. روی هر پا ۲۰ بار تکرار کنید. در طول تمرین، ران‌های خود را حرکت ندهید. هدف از این حرکت تقویت عضلات و پوست زیر آن که دچار علائم کشش شده‌اند، می‌باشد.

ترک های پوستی روی کپل و پهلوها
باید به سراغ ورزش‌هایی بروید که کپل را هدف بگیرند. ورزش‌های زمینی که روی کپل و پهلوها تمرکز دارند، همچون squats (اسکوات) که به طرز عجییبی عضلات و پوست را سفت می‌کند.

ترک های پوستی روی سینه و شکم
این نقاط اصلاً برای بروز علائم کشش مناسب نیستند، به ویژه اگر از پوشیدن مایو و تاپ‌های بندی لذت می‌برید. اگر می‌خواهید پوست سینه خود را سفت کنید، ورزش‌هایی انجام دهید که موجب سفت شدن سینه‌ها شوند. ورزش‌هایی که شکم را سفت می‌کنند، بدین منظور تمرین planks (پلانک) فوق العاده است.

این تمرینات را به مدت چند هفته ادامه دهید تا تفاوت ظاهری علائم کشش را مشاهده نمائید.</item>

        <item>روغن زيتون براي پوست شما اثرات بسياری دارد. شما با استفاده از روغن زيتون  پوست‌تان مرطوب  همچنين به خوبي منافذ آن پاك و تميز می‌شود.

اسكراب صورت بسازيد
ابتدا صورت‌تان را با آب نم‌دار كنيد و سپس با روغن زيتون ماساژ دهيد. سپس كف دست‌تان مقدار كمي شكر بريزيد و بعد اين شكر را روي روغن زيتوني كه روي صورت‌تان وجود دارد، بماليد. تمام قسمت‌هاي پوست‌تان را با شكر آرام‌آرام ماساژ دهيد. اين عمل باعث مي‌شود كه سلول‌هاي مرده روي سطح پوست شما از بين بروند و درنتيجه پوست صورت داراي درخششي طبيعي و سالم شود.

پاك‌كننده صورت
نصف فنجان روغن زيتون را با يك قاشق غذاخوري از يك صابون ملايم مايع و 2 قاشق غذاخوري آب و 2 قاشق غذاخوري گليسيرين درون يك مخلوط‌كن بريزيد و آرام اين مواد را با هم مخلوط كنيد تا كاملا يكدست شود، سپس اين مخلوط را درون شيشه سربسته بريزيد. هربار مي‌توانيد مقدار كمي از اين مخلوط را در كف دستان‌تان بريزيد و با حركات دوراني روي پوست صورت‌تان ماساژ دهيد و سپس با آب ولرم صورت‌تان را آب بكشيد. شما مي‌توانيد روزانه دوبار از اين پاك‌كننده استفاده كنيد.

نرم كردن پاشنه پاها
پاهاي‌تان را قبل از خواب مرطوب و نم‌دار كنيد و سپس با سنگ‌پا سلول‌هاي مرده پاشنه پا را ازبين ببريد سپس پاهاي‌تان را با آب و صابون بشوييد و بعد با يك حوله كاملا خشك كنيد. بعد كمي روغن زيتون روي پاشنه‌ها بماليد و با حركات دوراني پاشنه پا و قسمت‌هايي را كه زبر است حسابی ماساژ دهيد، اگر آرنج يا زانوي شما نيز زبر و خشن شده، مي‌توانيد به همين روش اين قسمت را نرم و لطيف كنيد. اجازه دهيد روغن زيتون چندين دقيقه روي بدن شما باقي بماند، سپس به آرامي پاهاي‌تان را با جوراب نخي بپوشانيد. هنگام جوراب پوشيدن مواظب باشيد جوراب روغن پاهاي‌تان را پاك نكند. بهتر است تا صبح با جوراب‌ بخوابيد و صبح‌ اثر روغن‌زيتون را روي پاهاي‌تان ببينيد.

درمان خشکی پوست با روغن زیتون
روغن ­زیتون می­تواند به عنوان یک درمان طبیعی برای درمان پوستهای به شدت خشک و آسیب دیده، حساس و چرب از جمله پوست­های لک­دار استفاده شود.

می­توانید روغن ­زیتون را به عنوان یک لوسیون بر روی پوست مرطوب بکار ببرید. در صورتی که تمایل دارید از رایحۀ مورد علاقه خود استفاده کنید، می­توانید روغن­ زیتون را با چند قطره اسانس روغنی مخلوط کنید.

برای داشتن دست­هایی نرم، روغن زیتون را به دستهای خود بمالید و دستکش بپوشید تا جذب شود، در طی یک شب تا صبح به نتیجه دلخواه خواهید رسید.

پاهایتان را قبل از خواب مرطوب و نم دار کنید و سپس با سنگ پا سلول های مرده پاشنه پا را از بین ببرید سپس پاهایتان را با آب و صابون بشویید و بعد با یک حوله کاملاً خشک کنید. بعد کمی روغن زیتون روی پاشنه ها بمالید و با حرکات دورانی پاشنه پا و قسمت هایی را که زبر است حسابی ماساژ دهید، اگر آرنج یا زانوی شما نیز زبر و خشن شده، می توانید به همین روش این قسمت را نرم و لطیف کنید. اجازه دهید روغن زیتون چندین دقیقه روی بدن شما باقی بماند، سپس به آرامی پاهایتان را با جوراب نخی بپوشانید. هنگام جوراب پوشیدن مواظب باشید جوراب روغن پاهایتان را پاک نکند. بهتر است تا صبح با جوراب بخوابید و صبح اثر روغن زیتون را روی پاهایتان ببینید.
درمان کننده سوزش و آفتاب سوختگی
کمپرس پوست در موارد آفتاب زدگی، سرمازدگی، گزش مار، عقرب و حشرات با روغن زیتون سبب تسکین درد و سوزش و التیام می‌شود.

تقویت مژه و ابرو
همچنین ماساژ پوست با روغن زیتون، تعریق زیاد را کاهش داده،‌مژه و ابرو را تقویت می‌کند

روغن زیتون ، پاک کننده پوست
می­تواند به عنوان پاک ­کننده پوستهای چرب، خشک، حساس و مستعد آکنه استفاده شود.
نصف فنجان روغن زیتون را با یک قاشق غذاخوری از یک صابون ملایم مایع و ۲ قاشق غذاخوری آب و ۲ قاشق غذاخوری گلیسیرین درون یک مخلوط کن بریزید و آرام این مواد را با هم مخلوط کنید تا کاملاً یکدست شود، سپس این مخلوط را درون شیشه سربسته بریزید. هر بار می توانید مقدار کمی از این مخلوط را در کف دست تان بریزید و با حرکات دورانی روی پوست صورت تان ماساژ دهید و سپس با آب ولرم صورت تان را آب بکشید. شما می توانید روزانه دوبار از این پاک کننده استفاده کنید.

لایه برداری پوست با روغن زیتون
مخلوطی از روغن ­زیتون با شکر قهوه ­ای آماده کنید و بر روی بدن خود بمالید. این کار به پوسته پوسته شدن سلولهای مرده پوست کمک می­کند.

پاک کننده آرایشی
می­ توانید از روغن ­زیتون به عنوان یک پاک ­کننده آرایشی مانند پاک­ کننده آرایش چشم استفاده کنید.

درمان خشکی لب
برای درمان لب­های ترک­ خورده در زمان خواب از روغن­ زیتون استفاده کنید.

درمان خارش چشم با روغن زیتون
چند قطره روغن زیتون سریعا خارش و سوزش چشم و پلک راتسکین داده و آبریزش چشم را برطرف ساخته و قوه بینایی را تقویت می‌کند.

کرم شب بسازید
کافی است یک واحد سرکه را با یک واحد آب و ۲ واحد روغن زیتون مخلوط کنید و یک کرم شب برای خود بسازید تا هم پوست صورت تان را نرم کرده و هم رنگ صورت تان را کمی باز کند.</item>

        <item>رئیس مرکز تحقیقات لیزر پزشکی ایران عنوان کرد: لیزر هم یک نوع از امواج الکترومغناطیس است و در بخش پوست مانند زیبایی، برداشتن موهای زاید و خال، لیزرهای جراحی، کندگی و تخریبی و لیزرهای تراپیوتیک یا لیزرهای درمانی مورد استفاده قرار می‌گیرد.

فکر آزاد با اشاره به اینکه بسیاری از افراد علاقه‌مند به زیبایی با لیزر، نگرانی زیادی در خصوص آسیب رساندن آن در ناحیه زیر بغل و غدد لنفاوی دارند، گفت: احتمال این خطر بسیار کم است و تاکنون در مقالات ارائه شده در جهان این مورد گزارش نشده است.

رئیس مرکز تحقیقات لیزر پزشکی ایران با بیان اینکه غدد لنفاوی حساس‌تر از ناحیه تناسلی در مردان و زنان است، گفت: ممکن است لیزرهای زیبایی پوست برای غدد لنفاوی زیر بغل و در خانم‌های باردار خطرناک باشد که با در نظر گرفتن این احتمال و به دلیل ضروری نبودن در این افراد مورد استفاده قرار نمی‌گیرد.

وی با اشاره به اینکه در ایران لیزر در بیماران مبتلا به سرطان استفاده نمی‌شود، اظهار کرد: به دلیل اینکه دانش ما برای کاربرد لیزر در پزشکی بسیار اندک است جانب احتیاط را رعایت می‌کنیم، در حالی‌که اخیرا در آمریکا از آن به عنوان درمان‌های پشتیبانی در بیماران سرطانی استفاده می‌کنند.
دانشیار دانشگاه علوم پزشکی تصریح کرد: افرادی که شیمی‌‌درمانی یا رادیوتراپی ناحیه سر و گردن انجام می‌دهند دچار زخم‌های آزاردهنده داخل دهان می‌شوند که لیزر به عنوان یک پروتکل کمکی برای کاهش درد و سوزش زخم‌ها مورد استفاده قرار می‌گیرد تا بیمار قادر به غذاخوردن باشند.

فکر آزاد ضمن پیشنهاد استفاده از لیزرتراپی بعد از شیمی‌درمانی یا رادیوتراپی به عنوان اقدام پیشگیرانه گفت: در این صورت زخم‌های داخل دهان در این افراد کمتر اتفاق خواهد افتاد، اما باز هم تاکید بر این است که اگر از وجود غده‌ای در قسمتی از بدن باخبر هستید از لیزر استفاده نکنید.

رئیس انجمن علمی لیزر پزشکی ایران ادامه داد: به طور کلی لیزر هم یک نوع از امواج الکترومغناطیس است و در بخش پوست مانند زیبایی، برداشتن موهای زاید و خال، لیزرهای جراحی، کندگی و تخریبی و لیزرهای تراپیوتیک یا لیزرهای درمانی مورد استفاده قرار می‌گیرد.

دانشیار دانشگاه علوم پزشکی به لیزرهایی که در ناحیه پوست برای برداشتن موهای زائد استفاده می‌شود، اشاره و تصریح کرد: طبیعتا دامنه نفوذ این نوع لیزر در همان ناحیه است که به اندازه درم(میان پوست) یا اپیدرم(روی پوست) و تا جایی که مولکول‌های مو وجود دارد نفوذ می‌کند و بعد از آن به قدری کم می‌شود که حتی قدرت گرمایش هم ندارد.</item>

        <item>نور آفتاب، افزایش سن و آلودگی‌‌های محیط همه طراوت را از پوست شما می‌‌گیرند و باعث بروز چین و چروک روی پوست می‌شوند. هیچ ‌کسی نیست بتواند تاثیر مراقبت و پیشگیری از بروز چین‌وچروک را در ماندگاری طراوت و جوانی پوست انکار کند، پس تا دیر نشده دست به کار شوید و از همین حالا با کمک طبیعی‌ترین ماسک‌های آبرسان و ضد چروک، زیبایی و شادابی پوست‌تان را جاودانه کنید.مطلب زیر را بخوانید و با استفاده از این نسخه‌ها دوباره جوانی را به چهره خود بازگردانید و از دیدن تازگی پوست خود لذت ببرید.

شیر و کلاژن‌سازی
شیر یکی از موادی است که که دارای آلفاهیدروکسی اسید است و می‌تواند به پوست کمک کند که سلول‌های مرده را دفع کندو همچنین باعث می‌شود که شروع به ساختن کلاژن کند و کلاژن چین وچروک‌ها را کاهش می‌دهد. یک پارچه کتانی را در ظرف شیر خیس کنید و به صورت‌تان بزنید.

آلوورا و ضد چروکی
کافی است یک برگ آلوورا تازه را برش بزنید و سپس ژل درون آن را بیرون بیاورید، این ژل می‌تواند به عنوان یک کرم ضدچروک موثر باشد. برای کاهش خطوط ریز صورت شما باید مقداری خرده نان را با شیر و مقداری روغن بادام شیرین مخلوط کنید تا این مخلوط حالت چسبی شکل پیدا کند. سپس این مخلوط چسبی شکل را روی یک گاز قرار دهید و این گاز را حدود 15 دقیقه روی خطوط ریز به وجود آمده صورت‌تان قرار دهید. یک ماسک مفید دیگر برای مبارزه با خطوط ریز، استفاده از مخلوط جو و سفیده تخم‌مرغ است. این مخلوط هم باید حالت چسبی داشته باشد، البته جوانه گندم نیز بسیار مفید است.

آبرسانی با سیب‌زمینی
مقداری سیب زمینی رنده شده را با مقداری دم کرده بابونه مخلوط کنید تا حالت چسبی شکل پیدا کند، سپس این مخلوط را حدود 15 دقیقه روی صورت‌تان بگذارید و سپس با آب گرم آبکشی کنید.

چروک‌‌ها را کم‌ رنگ کنید
هویج دارای مقدار زیادی آنتی اکسیدان است که می‌تواند به پوست شما کمک کند تا از خود در مقابل پیری محافظت کند. در یک مخلوط کن مقداری آب و یک هویج بیندازید و خوب به هم بزنید تا این مخلوط حالت لوسیونی پیدا کند، سپس این لوسیون را با پنبه به صورت‌تان بمالید.

آووکادو و تازگی
نصف یک آواکادو را پوست بکنید و سپس آن را بکوبید تا حالت پوره پیدا کند. بعد یک قاشق غذاخوری آبلیمو به آن اضافه کنید و هم بزنید. حالا یک سفیده تخم‌مرغ را به این مخلوط اضافه کنید تا مخلوط شما حالت چسبی پیدا کند. بعد این مخلوط را حدود 20 دقیقه روی صورت‌تان بگذارید، صورت‌تان را با آب گرم آبکشی کنید و بعد از آن دوباره با آب سرد صورت‌تان را بشویید.

گل کلم و شفافیت
یک گل کلم را بجوشانید تا کاملا نرم شود، سپس آن را بکوبید و بعد آن را به طور مستقیم به صورت‌تان بمالید. مطمئن باشید که خیلی تاثیرگذار است.

مرطوب کننده بسازید‌
چند برگ کاهو را 10 دقیقه بجوشانید ، سپس اجازه دهید سرد شود. آن را صاف کنید و در یک ظرف بریزید. شما می‌توانید این مایع را با پنبه به صورت‌تان بمالید.

با تخم‌مرغ لوسیون بسازید
 در یک شیرجوش 4 قاشق غذاخوری آب را به همراه 2 قاشق چای‌خوری عسل روی حرارت خیلی کم گرم کنید و آن را هم بزنید تا کاملا یک دست و رقیق شود. سپس آن را از روی حرارت بردارید و حدود 250 میلی لیتر شیر و 2 زرده تخم مرغ به آن اضافه کنید. این مخلوط را در یک ظرف دربسته در یخچال نگهداری کنید. می توانید این مخلوط را به صورت‌تان بمالید و اجازه دهید حدود 20 تا 30 دقیقه باقی بماند و سپس صورت‌تان را آب بکشید. روزانه 2 بار صبح و شب این عمل را تکرار کنید.

رهایی از لک های پیری
روزانه حداقل 2 بار به صورت‌تان و به خصوص لک‌ها آبلیمو بمالید. همچنین می‌توانید از کرم ماست و عسل نیز استفاده کنید (مقدار مساوی از هرکدام را با هم مخلوط کنید). این کرم را روزانه یک بار به مدت نیم ساعت به صورت‌تان بمالید. مالیدن روغن کرچک نیز می‌تواند لکه‌ها را کم رنگ کند.
از پیاز استفاده کنید
 اثرات پیاز قرمز بسیار به لیمو شبیه است چون به میزان کافی اسید برای تاثیر گذاشتن روی پوست دارد. پیاز را به صورت نیم دایره برش نازک بزنید و سپس این برش‌ها را روی جاهایی از پوست‌تان که دارای لک‌های بیشتری است بمالید. توجه کنید که حتما آب پیاز به خوبی روی پوست‌تان باقی بماند. اجازه دهید این آب حدود یک ساعت روی پوست باقی بماند و سپس پوست را آب بکشید. شما باید این کار را 4 تا 6بار در هفته تکرار کنید.

لوسیون شیر و لیمو در دو هفته تاثیر می‌گذارد
نصف فنجان شیر را در یک شیرجوش بجوشانید و سپس حدود 10 دقیقه صبر کنید تا کمی خنک شود و یک لایه شیر سفت شده روی آن تشکیل شود. این لایه را بردارید و در کاسه‌ای کوچک بگذارید و سپس 5 قطره آبلیمو تازه به آن اضافه کنید. شب قبل از خواب این مخلوط را روی صورت‌تان ماساژ دهید و بعد بخوابید. بهتر است اجازه دهید که این مخلوط تا صبح روی صورت‌تان باقی بماند ولی اگر احساس خوبی نداشتید می‌توانید بعد از 1 ساعت صورت‌تان را با آب ولرم بشویید سپس صورت‌تان را با حوله خشک کنید و کمی با حوله پوست‌تان را ماساژ دهید.

این مخلوط برای جلوگیری از پیری دست‌‌ها نیز بسیار موثر است؛ کافی است چند دقیقه روی دست‌های‌تان آن را ماساژ دهید. به هیچ وجه بعد از این لوسیون پوست‌تان را با صابون نشویید. اگر از این لوسیون هر روز استفاده کنید، می توانید تاثیر آن را در کاهش چروک ببینید؛ پوست شما بعد از 2 هفته تا حد زیادی نرم و صاف می شود.

یک ورزش خوب برای صورت
اول با استفاده از یک پنبه کوچک آغشته به شیر پوست صورت‌تان را به خوبی تمیز کنید، سپس صورت‌تان را آب بکشید. حالا مقدار خیلی کمی روغن بادام را با یک قطره گلاب مخلوط کنید و این مخلوط را روی صورت‌تان ماساژ دهید. روش صحیح ماساژ دادن به این طریق است که انگشتان و دست‌تان را در جهت عکس چروک‌‌ها روی پوست حرکت دهید. برای مثال برای چروک‌های کنار دهان یا همان خط خنده با انگشتان و کف دست پوست این منطقه را از پایین به بالا ماساژ دهید و به سمت استخوان گونه‌‌ها حرکت دهيد.

شما باید پوست‌تان را حدود 5 دقیقه ماساژ دهید.ماساژ اطراف چشم‌ها باید به صورت دوار از قسمت داخلی هر چشم شروع شود و تا سمت بیرونی در بالای پلک‌ها و سپس به سمت مرکز چشم‌ها حرکت کند. حرکت دست راست شما باید خلاف جهت عقربه‌های ساعت و حرکت دست چپ در جهت عقربه‌های ساعت همزمان در اطراف چشم راست و چپ باشد. برای ماساژچانه به صورت افقی از چپ به راست و برعکس حرکت کنید.این حرکت‌ها می‌تواند یک ورزش خوب برای پوست صورت شما باشد.

ماسک خیار و جعفری بسازید
خیار میوه‌ای است که در تمام فصول در دسترس است و با قیمت مناسب می‌توانید این میوه را تهیه کنید و برا ی زیبا کردن چهره خود از آن استفاده کنید. برای تهیه  این ماسک کافی است یک عدد خیار را خوب بشویید و سپس آن  را له کنید و 5‌قاشق غذا‌خوری از آن را جدا کرده و با 5قاشق غذاخوری جعفری خوب  مخلوط کنید. در مرحله بعد 5قاشق غذاخوری روغن کنجد به مخلوط اضافه کنید تا بتواند رطوبت  و نرمی را به پوست شما بدهد.  این مخلوط را در بطری دردار قرار دهید و اجازه دهید چند روز مخلوط در محل تاریکی قرار گیرد. بعد از گذشت حدود سه روز در آن را باز کنید و روی جوش‌های خود بمالید و اجازه دهید تا 20دقیقه روی آنها بماند و سپس آن را با آب ولرم آبکشی کنید.

پالپ آلو‌ورا را به کار گیرید
برای از بین بردن لکه‌‌های کوچک روی پوست، به یک عدد لیموترش، دو قاشق غذاخوری شیر و مقداری پالپ آلو‌ورا احتیاج دارید.کافی است آب لیموترش را  با شیر خوب مخلوط کنید و آن را روی قسمت‌‌های لکه‌دار پوست خود بمالید. کمی صبر کنید تا ترکیب روی پوست‌تان خشک شود، سپس پالپ آلو‌ورا را روی پوست بمالید و روی آن ببندید و بگذارید تا صبح روی پوست شما باقی بماند. چند روز این کار را تکرار کنید تا تاثیر فوق‌العاده آن را روی پوست خود ببینید.</item>

        <item>یک متخصص پوست و مو گفت : به افراد توصیه می‌شود در ساعات ۱۰ صبح تا چهار بعدازظهر که شدت آفتاب زیاد است در معرض آن قرار نگیرند.

دکتر رشنو گفت: آفتاب یکی از مهم‌ترین عوامل محیطی و فیزیکی است که روی پوست افراد اثر می‌گذارد.

وی با بیان اینکه ایجاد آفتاب‌سوختگی و کک و مک در فصل تابستان که زاویه آفتاب قائم‌تر و طولانی‌تر است، شدت بیشتری دارد، اضافه کرد: افرادی که به علت‌های خاصی در آفتاب قرار می‌گیرند باید مراقبت‌های بیشتری از پوست داشته باشند.

این متخصص پوست و مو با بیان اینکه عوارض فوری و آنی آفتاب‌سوختگی، قرمزی و التهاب و خشکی پوست است که بیشتر در پوست‌های سفید و مایل به سفید بروز می‌کند، افزود: برنزه شدن پوست در افرادی که سبزه‌تر هستند، بروز می‌کند.
رشنو بیان کرد: ایجاد لک، کک و مک، خال، سرطان‌های پوستی و پیرپوستی از دیگر عوارض قرار گرفتن در زیرنور شدید خورشید است. آفتاب دورنگی روی پوست (لکه‌های روشن و تاریک) ایجاد می‌کند که لکه‌های سفید پوست اصلی و لکه‌های تیره بر اثر آفتاب‌سوختگی است.

وی اضافه کرد: به افراد توصیه می‌شود در ساعات ۱۰ صبح تا ۴ بعدازظهر که شدت آفتاب زیاد است در معرض آن قرار نگیرند و با پوشش فیزیکی(کلاه، چتر، دستکش) و لباس‌های آستین بلند و مناسب بیرون آیند. همچنین نیاز است از کرم‌های ضدآفتاب با دز کافی استفاده شود؛ چراکه محافظ خوبی است به شرطی که افراد زیاد در معرض نور خورشید قرار نگیرند.

این متخصص پوست و مو افزود: افرادی که دارای پوست‌های چرب هستند از ضدآفتاب فاقد چربی و افرادی که دارای پوست‌های خشک هستند از کرم‌های دارای چربی استفاده کنند. برای محافظت از پوست در مقابل نور خورشید نیاز است هر دو ساعت یک‌بار کرم ضدآفتاب استفاده کرد.

رشنو با تاکید بر اینکه چنانچه افرادی عادت به استفاده از کرم‌های آرایشی دارند، نیاز است قبل از استفاده از این کرم‌ها، کرم ضد آفتاب بزنند، گفت: مارک و کشور سازنده کرم‌های ضد آفتاب مورد توجه نیست، بلکه کرم‌هایی که دارای استاندارد و مجوز لازم از وزارت بهداشت بوده مورد تایید هستند.</item>

        <item>جوش های زیرپوستی یا همان جوش های سرسیاه ناشی از بسته شدن دهانه خروجی غدد چربی ساز پوست است. درمان های مختلفی برای این نوع جوش وجود دارد که معمولا به درمانهای خانگی ترجیح داده می شود.

1 - دو بار در روز محل جوش سرسیاه را با پنبه آغشته به عصاره فندق، تمیز کنید.

2 - یک قاشق چایخوری سولفات منیزیم ،3 قطره ید در نصف فنجان آب جوش حل کرده و با پنبه روی نقاط مورد نظر بکشید.

3 - گلاب را با بلغور جو دو سر ترکیب کرده و به مدت 15 دقیقه روی جوش سرسیاه خود بکشید.

4 - گیاه شنبلیله را با آب ترکیب کرده و پس از 10 دقیقه گذاشتن روی جوشهای سرسیاه پوست با آب ولرم بشویید. توصیه : هر شب قبل از خواب استفاده کنید.

5 - با ترکیب 1 قاشق چایخوری گشنیز و نصف قاشق چایخوری پودر زردچوبه خمیر درست کرده و هر روز صبح برای درمان جوشهای سرسیاه از آن استفاده کنید.</item>

    </string-array>
    <string name="title_activity_main2">Main2Activity</string>

</resources>
